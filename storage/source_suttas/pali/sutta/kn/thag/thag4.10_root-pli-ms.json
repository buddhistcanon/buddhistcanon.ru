{
  "thag4.10:0.1": "Theragāthā",
  "thag4.10:0.2": "Catukkanipāta",
  "thag4.10:0.3": "Paṭhamavagga",
  "thag4.10:0.4": "4.10. Dhammikattheragāthā",
  "thag4.10:1.1": "“Dhammo have rakkhati dhammacāriṃ,",
  "thag4.10:1.2": "Dhammo suciṇṇo sukhamāvahati;",
  "thag4.10:1.3": "Esānisaṃso dhamme suciṇṇe,",
  "thag4.10:1.4": "Na duggatiṃ gacchati dhammacārī.",
  "thag4.10:2.1": "Na hi dhammo adhammo ca,",
  "thag4.10:2.2": "ubho samavipākino;",
  "thag4.10:2.3": "Adhammo nirayaṃ neti,",
  "thag4.10:2.4": "dhammo pāpeti suggatiṃ.",
  "thag4.10:3.1": "Tasmā hi dhammesu kareyya chandaṃ,",
  "thag4.10:3.2": "Iti modamāno sugatena tādinā;",
  "thag4.10:3.3": "Dhamme ṭhitā sugatavarassa sāvakā,",
  "thag4.10:3.4": "Nīyanti dhīrā saraṇavaraggagāmino”.",
  "thag4.10:4.1": "“Vipphoṭito gaṇḍamūlo,",
  "thag4.10:4.2": "Taṇhājālo samūhato;",
  "thag4.10:4.3": "So khīṇasaṃsāro na catthi kiñcanaṃ,",
  "thag4.10:4.4": "Cando yathā dosinā puṇṇamāsiyan”ti.",
  "thag4.10:4.5": "…",
  "thag4.10:4.6": "Dhammiko thero …."
}