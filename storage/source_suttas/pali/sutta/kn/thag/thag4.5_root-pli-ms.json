{
  "thag4.5:0.1": "Theragāthā",
  "thag4.5:0.2": "Catukkanipāta",
  "thag4.5:0.3": "Paṭhamavagga",
  "thag4.5:0.4": "4.5. Jambukattheragāthā",
  "thag4.5:1.1": "“Pañcapaññāsavassāni,",
  "thag4.5:1.2": "rajojallamadhārayiṃ;",
  "thag4.5:1.3": "Bhuñjanto māsikaṃ bhattaṃ,",
  "thag4.5:1.4": "kesamassuṃ alocayiṃ.",
  "thag4.5:2.1": "Ekapādena aṭṭhāsiṃ,",
  "thag4.5:2.2": "āsanaṃ parivajjayiṃ;",
  "thag4.5:2.3": "Sukkhagūthāni ca khādiṃ,",
  "thag4.5:2.4": "uddesañca na sādiyiṃ.",
  "thag4.5:3.1": "Etādisaṃ karitvāna,",
  "thag4.5:3.2": "bahuṃ duggatigāminaṃ;",
  "thag4.5:3.3": "Vuyhamāno mahoghena,",
  "thag4.5:3.4": "buddhaṃ saraṇamāgamaṃ.",
  "thag4.5:4.1": "Saraṇagamanaṃ passa,",
  "thag4.5:4.2": "passa dhammasudhammataṃ;",
  "thag4.5:4.3": "Tisso vijjā anuppattā,",
  "thag4.5:4.4": "kataṃ buddhassa sāsanan”ti.",
  "thag4.5:4.5": "…",
  "thag4.5:4.6": "Jambuko thero …."
}