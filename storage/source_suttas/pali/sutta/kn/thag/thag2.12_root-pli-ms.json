{
  "thag2.12:0.1": "Theragāthā",
  "thag2.12:0.2": "Dukanipāta",
  "thag2.12:0.3": "Dutiyavagga",
  "thag2.12:0.4": "2.12. Jotidāsattheragāthā",
  "thag2.12:1.1": "“Ye kho te veṭhamissena,",
  "thag2.12:1.2": "nānattena ca kammunā;",
  "thag2.12:1.3": "Manusse uparundhanti,",
  "thag2.12:1.4": "pharusūpakkamā janā;",
  "thag2.12:1.5": "Tepi tattheva kīranti,",
  "thag2.12:1.6": "na hi kammaṃ panassati.",
  "thag2.12:2.1": "Yaṃ karoti naro kammaṃ,",
  "thag2.12:2.2": "Kalyāṇaṃ yadi pāpakaṃ;",
  "thag2.12:2.3": "Tassa tasseva dāyādo,",
  "thag2.12:2.4": "Yaṃ yaṃ kammaṃ pakubbatī”ti.",
  "thag2.12:2.5": "…",
  "thag2.12:2.6": "Jotidāso thero …."
}