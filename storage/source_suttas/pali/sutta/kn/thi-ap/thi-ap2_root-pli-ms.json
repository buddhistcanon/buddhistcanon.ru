{
  "thi-ap2:0.1": "Therīapadāna",
  "thi-ap2:0.2": "Sumedhāvagga",
  "thi-ap2:0.3": "2 Mekhalādāyikātherīapadāna",
  "thi-ap2:1.1": "“Siddhatthassa bhagavato,",
  "thi-ap2:1.2": "thūpakārāpikā ahuṃ;",
  "thi-ap2:1.3": "Mekhalikā mayā dinnā,",
  "thi-ap2:1.4": "navakammāya satthuno.",
  "thi-ap2:2.1": "Niṭṭhite ca mahāthūpe,",
  "thi-ap2:2.2": "mekhalaṃ punadāsahaṃ;",
  "thi-ap2:2.3": "Lokanāthassa munino,",
  "thi-ap2:2.4": "pasannā sehi pāṇibhi.",
  "thi-ap2:3.1": "Catunnavutito kappe,",
  "thi-ap2:3.2": "yaṃ mekhalamadaṃ tadā;",
  "thi-ap2:3.3": "Duggatiṃ nābhijānāmi,",
  "thi-ap2:3.4": "thūpakārassidaṃ phalaṃ.",
  "thi-ap2:4.1": "Kilesā jhāpitā mayhaṃ,",
  "thi-ap2:4.2": "…pe…",
  "thi-ap2:4.3": "viharāmi anāsavā.",
  "thi-ap2:5.1": "Svāgataṃ vata me āsi,",
  "thi-ap2:5.2": "…pe…",
  "thi-ap2:5.3": "kataṃ buddhassa sāsanaṃ.",
  "thi-ap2:6.1": "Paṭisambhidā catasso,",
  "thi-ap2:6.2": "…pe…",
  "thi-ap2:6.3": "kataṃ buddhassa sāsanaṃ”.",
  "thi-ap2:7.1": "Itthaṃ sudaṃ mekhalādāyikā bhikkhunī imā gāthāyo abhāsitthāti.",
  "thi-ap2:8.1": "Mekhalādāyikātheriyāpadānaṃ dutiyaṃ."
}