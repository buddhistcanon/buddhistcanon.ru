{
  "mil7.5.3:0.1": "Milindapañha",
  "mil7.5.3:0.2": "Opammakathāpañha",
  "mil7.5.3:0.3": "Upacikāvagga",
  "mil7.5.3:0.4": "3. Undūraṅgapañha",
  "mil7.5.3:1.1": "“Bhante nāgasena, ‘undūrassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.5.3:1.2": "“Yathā, mahārāja, undūro itocito ca vicaranto āhārūpāsīsako yeva carati;",
  "mil7.5.3:1.3": "evameva kho, mahārāja, yoginā yogāvacarena itocito ca vicarantena yoniso manasikārūpāsīsakeneva bhavitabbaṃ.",
  "mil7.5.3:1.4": "Idaṃ, mahārāja, undūrassa ekaṃ aṅgaṃ gahetabbaṃ.",
  "mil7.5.3:1.5": "Bhāsitampetaṃ, mahārāja, therena upasenena vaṅgantaputtena—",
  "mil7.5.3:2.1": "‘Dhammāsīsaṃ karitvāna,",
  "mil7.5.3:2.2": "viharanto vipassako;",
  "mil7.5.3:2.3": "Anolīno viharati,",
  "mil7.5.3:2.4": "upasanto sadā sato’”ti.",
  "mil7.5.3:3.1": "Undūraṅgapañho tatiyo."
}