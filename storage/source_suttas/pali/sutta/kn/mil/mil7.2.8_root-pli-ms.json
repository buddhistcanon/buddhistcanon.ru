{
  "mil7.2.8:0.1": "Milindapañha",
  "mil7.2.8:0.2": "Opammakathāpañha",
  "mil7.2.8:0.3": "Gadrabhavagga",
  "mil7.2.8:0.4": "8. Cāpaṅgapañha",
  "mil7.2.8:1.1": "“Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.2.8:1.2": "“Yathā, mahārāja, cāpo sutacchito namito yāvaggamūlaṃ samakameva anunamati nappaṭitthambhati;",
  "mil7.2.8:1.3": "evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ.",
  "mil7.2.8:1.4": "Idaṃ, mahārāja, cāpassa ekaṃ aṅgaṃ gahetabbaṃ.",
  "mil7.2.8:1.5": "Bhāsitampetaṃ, mahārāja, bhagavatā devātidevena vidhura (puṇṇaka) jātake—",
  "mil7.2.8:2.1": "‘Cāpovūnudaro dhīro,",
  "mil7.2.8:2.2": "vaṃso vāpi pakampaye;",
  "mil7.2.8:2.3": "Paṭilomaṃ na vatteyya,",
  "mil7.2.8:2.4": "sa rājavasatiṃ vase’”ti.",
  "mil7.2.8:3.1": "Cāpaṅgapañho aṭṭhamo."
}