{
  "mil3.4.2:0.1": "Milindapañha",
  "mil3.4.2:0.2": "Nibbānavagga",
  "mil3.4.2:0.3": "2. Nāgasenapañha",
  "mil3.4.2:1.1": "Thero āha—",
  "mil3.4.2:1.2": "“loṇaṃ, mahārāja, cakkhuviññeyyan”ti.",
  "mil3.4.2:1.3": "“Āma, bhante, cakkhuviññeyyan”ti.",
  "mil3.4.2:1.4": "“Suṭṭhu kho, mahārāja, jānāhī”ti.",
  "mil3.4.2:1.5": "“Kiṃ pana, bhante, jivhāviññeyyan”ti?",
  "mil3.4.2:1.6": "“Āma, mahārāja, jivhāviññeyyan”ti.",
  "mil3.4.2:1.7": "“Kiṃ pana, bhante, sabbaṃ loṇaṃ jivhāya vijānātī”ti?",
  "mil3.4.2:1.8": "“Āma, mahārāja, sabbaṃ loṇaṃ jivhāya vijānāti”.",
  "mil3.4.2:2.1": "“Yadi, bhante, sabbaṃ loṇaṃ jivhāya vijānāti, kissa pana taṃ sakaṭehi balībaddā āharanti, nanu loṇameva āharitabban”ti?",
  "mil3.4.2:2.2": "“Na sakkā, mahārāja, loṇameva āharituṃ ekatobhāvagatā ete dhammā gocaranānattagatā loṇaṃ garubhāvo cāti.",
  "mil3.4.2:2.3": "Sakkā pana, mahārāja, loṇaṃ tulāya tulayitun”ti?",
  "mil3.4.2:2.4": "“Āma, bhante, sakkā”ti.",
  "mil3.4.2:2.5": "“Na sakkā, mahārāja, loṇaṃ tulāya tulayituṃ, garubhāvo tulāya tuliyatī”ti.",
  "mil3.4.2:3.1": "“Kallosi, bhante nāgasenā”ti.",
  "mil3.4.2:4.1": "Nāgasenapañho dutiyo."
}