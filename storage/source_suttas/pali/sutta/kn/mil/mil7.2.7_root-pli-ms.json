{
  "mil7.2.7:0.1": "Milindapañha",
  "mil7.2.7:0.2": "Opammakathāpañha",
  "mil7.2.7:0.3": "Gadrabhavagga",
  "mil7.2.7:0.4": "7. Vaṃsaṅgapañha",
  "mil7.2.7:1.1": "“Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.2.7:1.2": "“Yathā, mahārāja, vaṃso yattha vāto, tattha anulometi, nāññatthamanudhāvati;",
  "mil7.2.7:1.3": "evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ.",
  "mil7.2.7:1.4": "Idaṃ, mahārāja, vaṃsassa ekaṃ aṅgaṃ gahetabbaṃ.",
  "mil7.2.7:1.5": "Bhāsitampetaṃ, mahārāja, therena rāhulena—",
  "mil7.2.7:2.1": "‘Navaṅgaṃ buddhavacanaṃ,",
  "mil7.2.7:2.2": "anulometvāna sabbadā;",
  "mil7.2.7:2.3": "Kappiye anavajjasmiṃ,",
  "mil7.2.7:2.4": "ṭhatvāpāyaṃ samuttarin’”ti.",
  "mil7.2.7:3.1": "Vaṃsaṅgapañho sattamo."
}