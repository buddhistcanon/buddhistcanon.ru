{
  "mil7.5.1:0.1": "Milindapañha",
  "mil7.5.1:0.2": "Opammakathāpañha",
  "mil7.5.1:0.3": "Upacikāvagga",
  "mil7.5.1:0.4": "1. Upacikaṅgapañha",
  "mil7.5.1:1.1": "“Bhante nāgasena, ‘upacikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.5.1:1.2": "“Yathā, mahārāja, upacikā upari chadanaṃ katvā attānaṃ pidahitvā gocarāya carati;",
  "mil7.5.1:1.3": "evameva kho, mahārāja, yoginā yogāvacarena sīlasaṃvarachadanaṃ katvā mānasaṃ pidahitvā piṇḍāya caritabbaṃ, sīlasaṃvarachadanena kho, mahārāja, yogī yogāvacaro sabbabhayasamatikkanto hoti.",
  "mil7.5.1:1.4": "Idaṃ, mahārāja, upacikāya ekaṃ aṅgaṃ gahetabbaṃ.",
  "mil7.5.1:1.5": "Bhāsitampetaṃ, mahārāja, therena upasenena vaṅgantaputtena—",
  "mil7.5.1:2.1": "‘Sīlasaṃvarachadanaṃ,",
  "mil7.5.1:2.2": "yogī katvāna mānasaṃ;",
  "mil7.5.1:2.3": "Anupalitto lokena,",
  "mil7.5.1:2.4": "bhayā ca parimuccatī’”ti.",
  "mil7.5.1:3.1": "Upacikaṅgapañho paṭhamo."
}