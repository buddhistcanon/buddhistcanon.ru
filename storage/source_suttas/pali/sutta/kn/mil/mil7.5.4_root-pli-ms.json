{
  "mil7.5.4:0.1": "Milindapañha",
  "mil7.5.4:0.2": "Opammakathāpañha",
  "mil7.5.4:0.3": "Upacikāvagga",
  "mil7.5.4:0.4": "4. Vicchikaṅgapañha",
  "mil7.5.4:1.1": "“Bhante nāgasena, ‘vicchikassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.5.4:1.2": "“Yathā, mahārāja, vicchiko naṅgulāvudho naṅgulaṃ ussāpetvā carati;",
  "mil7.5.4:1.3": "evameva kho, mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā viharitabbaṃ.",
  "mil7.5.4:1.4": "Idaṃ, mahārāja, vicchikassa ekaṃ aṅgaṃ gahetabbaṃ.",
  "mil7.5.4:1.5": "Bhāsitampetaṃ, mahārāja, therena upasenena vaṅgantaputtena—",
  "mil7.5.4:2.1": "‘Ñāṇakhaggaṃ gahetvāna,",
  "mil7.5.4:2.2": "viharanto vipassako;",
  "mil7.5.4:2.3": "Parimuccati sabbabhayā,",
  "mil7.5.4:2.4": "duppasaho ca so bhave’”ti.",
  "mil7.5.4:3.1": "Vicchikaṅgapañho catuttho."
}