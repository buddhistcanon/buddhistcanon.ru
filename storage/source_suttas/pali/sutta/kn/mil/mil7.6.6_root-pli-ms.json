{
  "mil7.6.6:0.1": "Milindapañha",
  "mil7.6.6:0.2": "Opammakathāpañha",
  "mil7.6.6:0.3": "Sīhavagga",
  "mil7.6.6:0.4": "6. Satapattaṅgapañha",
  "mil7.6.6:1.1": "“Bhante nāgasena, ‘satapattassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.6.6:1.2": "“Yathā, mahārāja, satapatto ravitvā paresaṃ khemaṃ vā bhayaṃ vā ācikkhati;",
  "mil7.6.6:1.3": "evameva kho, mahārāja, yoginā yogāvacarena paresaṃ dhammaṃ desayamānena vinipātaṃ bhayato dassayitabbaṃ, nibbānaṃ khemato dassayitabbaṃ.",
  "mil7.6.6:1.4": "Idaṃ, mahārāja, satapattassa ekaṃ aṅgaṃ gahetabbaṃ.",
  "mil7.6.6:1.5": "Bhāsitampetaṃ, mahārāja, therena piṇḍolabhāradvājena—",
  "mil7.6.6:2.1": "‘Niraye bhayasantāsaṃ,",
  "mil7.6.6:2.2": "nibbāne vipulaṃ sukhaṃ;",
  "mil7.6.6:2.3": "Ubhayānetānatthāni,",
  "mil7.6.6:2.4": "dassetabbāni yoginā’”ti.",
  "mil7.6.6:3.1": "Satapattaṅgapañho chaṭṭho."
}