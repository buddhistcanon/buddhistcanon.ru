{
  "mil3.6.6:0.1": "Milindapañha",
  "mil3.6.6:0.2": "Sativagga",
  "mil3.6.6:0.3": "6. Assubhesajjābhesajjapañha",
  "mil3.6.6:1.1": "Rājā āha—",
  "mil3.6.6:1.2": "“bhante nāgasena, yo ca mātari matāya rodati, yo ca dhammapemena rodati, ubhinnaṃ tesaṃ rodantānaṃ kassa assu bhesajjaṃ, kassa na bhesajjan”ti?",
  "mil3.6.6:1.3": "“Ekassa kho, mahārāja, assu rāgadosamohehi samalaṃ uṇhaṃ, ekassa pītisomanassena vimalaṃ sītalaṃ.",
  "mil3.6.6:1.4": "Yaṃ kho, mahārāja, sītalaṃ, taṃ bhesajjaṃ, yaṃ uṇhaṃ, taṃ na bhesajjan”ti.",
  "mil3.6.6:2.1": "“Kallosi, bhante nāgasenā”ti.",
  "mil3.6.6:3.1": "Assubhesajjābhesajjapañho chaṭṭho."
}