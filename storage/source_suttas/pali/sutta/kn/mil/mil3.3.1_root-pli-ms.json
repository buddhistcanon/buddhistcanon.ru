{
  "mil3.3.1:0.1": "Milindapañha",
  "mil3.3.1:0.2": "Vicāravagga",
  "mil3.3.1:0.3": "1. Addhānamūlapañha",
  "mil3.3.1:1.1": "Rājā āha—",
  "mil3.3.1:1.2": "“bhante nāgasena, atītassa addhānassa kiṃ mūlaṃ, anāgatassa addhānassa kiṃ mūlaṃ, paccuppannassa addhānassa kiṃ mūlan”ti?",
  "mil3.3.1:1.3": "“Atītassa ca, mahārāja, addhānassa anāgatassa ca addhānassa paccuppannassa ca addhānassa avijjā mūlaṃ.",
  "mil3.3.1:1.4": "Avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti.",
  "mil3.3.1:1.5": "Evametassa kevalassa dukkhakkhandhassa addhānassa purimā koṭi na paññāyatī”ti.",
  "mil3.3.1:2.1": "“Kallosi, bhante nāgasenā”ti.",
  "mil3.3.1:3.1": "Addhānamūlapañho paṭhamo."
}