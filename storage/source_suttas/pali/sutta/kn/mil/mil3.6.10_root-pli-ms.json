{
  "mil3.6.10:0.1": "Milindapañha",
  "mil3.6.10:0.2": "Sativagga",
  "mil3.6.10:0.3": "10. Cirakatasaraṇapañha",
  "mil3.6.10:1.1": "Rājā āha—",
  "mil3.6.10:1.2": "“bhante nāgasena, kena atītaṃ cirakataṃ saratī”ti?",
  "mil3.6.10:1.3": "“Satiyā, mahārājā”ti.",
  "mil3.6.10:1.4": "“Nanu, bhante nāgasena, cittena sarati no satiyā”ti?",
  "mil3.6.10:1.5": "“Abhijānāsi nu tvaṃ, mahārāja, kiñcideva karaṇīyaṃ katvā pamuṭṭhan”ti?",
  "mil3.6.10:1.6": "“Āma, bhante”ti.",
  "mil3.6.10:1.7": "“Kiṃ nu kho tvaṃ, mahārāja, tasmiṃ samaye acittako ahosī”ti?",
  "mil3.6.10:1.8": "“Na hi, bhante, sati tasmiṃ samaye nāhosī”ti.",
  "mil3.6.10:1.9": "“Atha kasmā tvaṃ, mahārāja, evamāha—",
  "mil3.6.10:1.10": "‘cittena sarati, no satiyā’”ti?",
  "mil3.6.10:2.1": "“Kallosi, bhante nāgasenā”ti.",
  "mil3.6.10:3.1": "Cirakatasaraṇapañho dasamo."
}