{
  "mil3.1.2:0.1": "Milindapañha",
  "mil3.1.2:0.2": "Mahāvagga",
  "mil3.1.2:0.3": "2. Vassagaṇanapañha",
  "mil3.1.2:1.1": "“Kativassosi tvaṃ, bhante nāgasenā”ti?",
  "mil3.1.2:1.2": "“Sattavassohaṃ, mahārājā”ti.",
  "mil3.1.2:1.3": "“Ke te, bhante, satta, tvaṃ vā satta, gaṇanā vā sattā”ti?",
  "mil3.1.2:2.1": "Tena kho pana samayena milindassa rañño sabbābharaṇapaṭimaṇḍitassa alaṅkatapaṭiyattassa pathaviyaṃ chāyā dissati, udakamaṇike ca chāyā dissati.",
  "mil3.1.2:2.2": "Atha kho āyasmā nāgaseno milindaṃ rājānaṃ etadavoca—",
  "mil3.1.2:2.3": "“ayaṃ te, mahārāja, chāyā pathaviyaṃ udakamaṇike ca dissati, kiṃ pana, mahārāja, tvaṃ vā rājā, chāyā vā rājā”ti?",
  "mil3.1.2:2.4": "“Ahaṃ, bhante nāgasena, rājā, nāyaṃ chāyā rājā, maṃ pana nissāya chāyā pavattatī”ti.",
  "mil3.1.2:2.5": "“Evameva kho, mahārāja, vassānaṃ gaṇanā satta, na panāhaṃ satta, maṃ pana nissāya satta pavattati, chāyūpamaṃ, mahārājā”ti.",
  "mil3.1.2:2.6": "“Acchariyaṃ, bhante nāgasena, abbhutaṃ, bhante nāgasena, aticitrāni pañhapaṭibhānāni visajjitānī”ti.",
  "mil3.1.2:13.1": "Vassagaṇanapañho dutiyo."
}