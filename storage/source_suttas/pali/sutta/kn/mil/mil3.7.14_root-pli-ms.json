{
  "mil3.7.14:0.1": "Milindapañha",
  "mil3.7.14:0.2": "Arūpadhammavavatthānavagga",
  "mil3.7.14:0.3": "14. Sukhumapañha",
  "mil3.7.14:1.1": "Rājā āha—",
  "mil3.7.14:1.2": "“bhante nāgasena, sakkā sabbaṃ sukhumaṃ chinditun”ti?",
  "mil3.7.14:1.3": "“Āma, mahārāja, sakkā sabbaṃ sukhumaṃ chinditun”ti.",
  "mil3.7.14:1.4": "“Kiṃ pana, bhante, sabbaṃ sukhuman”ti?",
  "mil3.7.14:1.5": "“Dhammo kho, mahārāja, sabbasukhumo, na kho, mahārāja, dhammā sabbe sukhumā, ‘sukhuman’ti vā ‘thūlan’ti vā dhammānametamadhivacanaṃ.",
  "mil3.7.14:1.6": "Yaṃ kiñci chinditabbaṃ, sabbaṃ taṃ paññāya chindati, natthi dutiyaṃ paññāya chedanan”ti.",
  "mil3.7.14:2.1": "“Kallosi, bhante nāgasenā”ti.",
  "mil3.7.14:3.1": "Sukhumapañho cuddasamo."
}