{
  "mil7.3.1:0.1": "Milindapañha",
  "mil7.3.1:0.2": "Opammakathāpañha",
  "mil7.3.1:0.3": "Samuddavagga",
  "mil7.3.1:0.4": "1. Lābulataṅgapañha",
  "mil7.3.1:1.1": "“Bhante nāgasena, ‘lābulatāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
  "mil7.3.1:1.2": "“Yathā, mahārāja, lābulatā tiṇe vā kaṭṭhe vā latāya vā soṇḍikāhi ālambitvā tassūpari vaḍḍhati;",
  "mil7.3.1:1.3": "evameva kho, mahārāja, yoginā yogāvacarena arahatte abhivaḍḍhitukāmena manasā ārammaṇaṃ ālambitvā arahatte abhivaḍḍhitabbaṃ.",
  "mil7.3.1:1.4": "Idaṃ, mahārāja, lābulatāya ekaṃ aṅgaṃ gahetabbaṃ.",
  "mil7.3.1:1.5": "Bhāsitampetaṃ, mahārāja, therena sāriputtena dhammasenāpatinā—",
  "mil7.3.1:2.1": "‘Yathā lābulatā nāma,",
  "mil7.3.1:2.2": "tiṇe kaṭṭhe latāya vā;",
  "mil7.3.1:2.3": "Ālambitvā soṇḍikāhi,",
  "mil7.3.1:2.4": "tato vaḍḍhati uppari.",
  "mil7.3.1:3.1": "Tatheva buddhaputtena,",
  "mil7.3.1:3.2": "Arahattaphalakāminā;",
  "mil7.3.1:3.3": "Ārammaṇaṃ ālambitvā,",
  "mil7.3.1:3.4": "Vaḍḍhitabbaṃ asekkhaphale’”ti.",
  "mil7.3.1:4.1": "Lābulataṅgapañho paṭhamo."
}