{
  "mil3.5.3:0.1": "Milindapañha",
  "mil3.5.3:0.2": "Buddhavagga",
  "mil3.5.3:0.3": "3. Buddhassaanuttarabhāvajānanapañha",
  "mil3.5.3:1.1": "Rājā āha—",
  "mil3.5.3:1.2": "“bhante nāgasena, sakkā jānituṃ ‘buddho anuttaro’”ti?",
  "mil3.5.3:1.3": "“Āma, mahārāja, sakkā jānituṃ ‘bhagavā anuttaro’”ti.",
  "mil3.5.3:1.4": "“Kathaṃ, bhante nāgasena, sakkā jānituṃ ‘buddho anuttaro’”ti?",
  "mil3.5.3:1.5": "“Bhūtapubbaṃ, mahārāja, tissatthero nāma lekhācariyo ahosi, bahūni vassāni abbhatītāni kālaṅkatassa kathaṃ so ñāyatī”ti.",
  "mil3.5.3:1.6": "“Lekhena, bhante”ti.",
  "mil3.5.3:1.7": "“Evameva kho, mahārāja, yo dhammaṃ passati, so bhagavantaṃ passati, dhammo hi, mahārāja, bhagavatā desito”ti.",
  "mil3.5.3:2.1": "“Kallosi, bhante nāgasenā”ti.",
  "mil3.5.3:3.1": "Buddhassa anuttarabhāvajānanapañho tatiyo."
}