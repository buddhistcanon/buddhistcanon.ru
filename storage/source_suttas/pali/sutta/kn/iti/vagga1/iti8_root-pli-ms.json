{
  "iti8:0.1": "Itivuttaka 8",
  "iti8:0.2": "Ekakanipāta",
  "iti8:0.3": "Paṭhamavagga",
  "iti8:0.4": "Mānapariññāsutta",
  "iti8:1.1": "Vuttañhetaṃ bhagavatā vuttamarahatāti me sutaṃ:",
  "iti8:2.1": "“Mānaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya.",
  "iti8:2.2": "Mānañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti.",
  "iti8:2.3": "Etamatthaṃ bhagavā avoca.",
  "iti8:2.4": "Tatthetaṃ iti vuccati:",
  "iti8:3.1": "“Mānupetā ayaṃ pajā,",
  "iti8:3.2": "mānaganthā bhave ratā;",
  "iti8:3.3": "Mānaṃ aparijānantā,",
  "iti8:3.4": "āgantāro punabbhavaṃ.",
  "iti8:4.1": "Ye ca mānaṃ pahantvāna,",
  "iti8:4.2": "vimuttā mānasaṅkhaye;",
  "iti8:4.3": "Te mānaganthābhibhuno,",
  "iti8:4.4": "sabbadukkhamupaccagun”ti.",
  "iti8:5.1": "Ayampi attho vutto bhagavatā, iti me sutanti.",
  "iti8:5.2": "Aṭṭhamaṃ."
}