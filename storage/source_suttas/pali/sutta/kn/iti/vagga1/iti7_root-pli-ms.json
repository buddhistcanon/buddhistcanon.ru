{
  "iti7:0.1": "Itivuttaka 7",
  "iti7:0.2": "Ekakanipāta",
  "iti7:0.3": "Paṭhamavagga",
  "iti7:0.4": "Sabbapariññāsutta",
  "iti7:1.1": "Vuttañhetaṃ bhagavatā vuttamarahatāti me sutaṃ:",
  "iti7:2.1": "“Sabbaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya.",
  "iti7:2.2": "Sabbañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti.",
  "iti7:2.3": "Etamatthaṃ bhagavā avoca.",
  "iti7:2.4": "Tatthetaṃ iti vuccati:",
  "iti7:3.1": "“Yo sabbaṃ sabbato ñatvā,",
  "iti7:3.2": "sabbatthesu na rajjati;",
  "iti7:3.3": "Sa ve sabbapariññā so,",
  "iti7:3.4": "sabbadukkhamupaccagā”ti.",
  "iti7:4.1": "Ayampi attho vutto bhagavatā, iti me sutanti.",
  "iti7:4.2": "Sattamaṃ."
}