{
  "iti94:0.1": "Itivuttaka 94",
  "iti94:0.2": "Tikanipāta",
  "iti94:0.3": "Pañcamavagga",
  "iti94:0.4": "Upaparikkhasutta",
  "iti94:1.1": "Vuttañhetaṃ bhagavatā vuttamarahatāti me sutaṃ:",
  "iti94:2.1": "“Tathā tathā, bhikkhave, bhikkhu upaparikkheyya yathā yathāssa upaparikkhato bahiddhā cassa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya.",
  "iti94:2.2": "Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī”ti.",
  "iti94:2.3": "Etamatthaṃ bhagavā avoca.",
  "iti94:2.4": "Tatthetaṃ iti vuccati:",
  "iti94:3.1": "“Sattasaṅgappahīnassa,",
  "iti94:3.2": "netticchinnassa bhikkhuno;",
  "iti94:3.3": "Vikkhīṇo jātisaṃsāro,",
  "iti94:3.4": "natthi tassa punabbhavo”ti.",
  "iti94:4.1": "Ayampi attho vutto bhagavatā, iti me sutanti.",
  "iti94:4.2": "Pañcamaṃ."
}