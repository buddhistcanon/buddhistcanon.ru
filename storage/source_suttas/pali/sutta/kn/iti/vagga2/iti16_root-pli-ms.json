{
  "iti16:0.1": "Itivuttaka 16",
  "iti16:0.2": "Ekakanipāta",
  "iti16:0.3": "Dutiyavagga",
  "iti16:0.4": "Paṭhamasekhasutta",
  "iti16:1.1": "Vuttañhetaṃ bhagavatā vuttamarahatāti me sutaṃ:",
  "iti16:2.1": "“Sekhassa, bhikkhave, bhikkhuno appattamānasassa anuttaraṃ yogakkhemaṃ patthayamānassa viharato ajjhattikaṃ aṅganti karitvā nāññaṃ ekaṅgampi samanupassāmi yaṃ evaṃ bahūpakāraṃ yathayidaṃ, bhikkhave, yoniso manasikāro.",
  "iti16:2.2": "Yoniso, bhikkhave, bhikkhu manasi karonto akusalaṃ pajahati, kusalaṃ bhāvetī”ti.",
  "iti16:2.3": "Etamatthaṃ bhagavā avoca.",
  "iti16:2.4": "Tatthetaṃ iti vuccati:",
  "iti16:3.1": "“Yonisomanasikāro,",
  "iti16:3.2": "dhammo sekhassa bhikkhuno;",
  "iti16:3.3": "Natthañño evaṃ bahukāro,",
  "iti16:3.4": "uttamatthassa pattiyā;",
  "iti16:3.5": "Yoniso padahaṃ bhikkhu,",
  "iti16:3.6": "khayaṃ dukkhassa pāpuṇe”ti.",
  "iti16:4.1": "Ayampi attho vutto bhagavatā, iti me sutanti.",
  "iti16:4.2": "Chaṭṭhaṃ."
}