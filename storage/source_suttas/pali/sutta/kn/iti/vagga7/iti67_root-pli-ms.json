{
  "iti67:0.1": "Itivuttaka 67",
  "iti67:0.2": "Tikanipāta",
  "iti67:0.3": "Dutiyavagga",
  "iti67:0.4": "Moneyyasutta",
  "iti67:1.1": "Vuttañhetaṃ bhagavatā vuttamarahatāti me sutaṃ:",
  "iti67:2.1": "“Tīṇimāni, bhikkhave, moneyyāni.",
  "iti67:2.2": "Katamāni tīṇi?",
  "iti67:2.3": "Kāyamoneyyaṃ, vacīmoneyyaṃ, manomoneyyaṃ—",
  "iti67:2.4": "imāni kho, bhikkhave, tīṇi moneyyānī”ti.",
  "iti67:2.5": "Etamatthaṃ bhagavā avoca.",
  "iti67:2.6": "Tatthetaṃ iti vuccati:",
  "iti67:3.1": "“Kāyamuniṃ vacīmuniṃ,",
  "iti67:3.2": "manomunimanāsavaṃ;",
  "iti67:3.3": "Muniṃ moneyyasampannaṃ,",
  "iti67:3.4": "āhu ninhātapāpakan”ti.",
  "iti67:4.1": "Ayampi attho vutto bhagavatā, iti me sutanti.",
  "iti67:4.2": "Aṭṭhamaṃ."
}