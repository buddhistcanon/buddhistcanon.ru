{
  "iti61:0.1": "Itivuttaka 61",
  "iti61:0.2": "Tikanipāta",
  "iti61:0.3": "Dutiyavagga",
  "iti61:0.4": "Cakkhusutta",
  "iti61:1.1": "Vuttañhetaṃ bhagavatā vuttamarahatāti me sutaṃ:",
  "iti61:2.1": "“Tīṇimāni, bhikkhave, cakkhūni.",
  "iti61:2.2": "Katamāni tīṇi?",
  "iti61:2.3": "Maṃsacakkhu, dibbacakkhu, paññācakkhu—",
  "iti61:2.4": "imāni kho, bhikkhave, tīṇi cakkhūnī”ti.",
  "iti61:2.5": "Etamatthaṃ bhagavā avoca.",
  "iti61:2.6": "Tatthetaṃ iti vuccati:",
  "iti61:3.1": "“Maṃsacakkhu dibbacakkhu,",
  "iti61:3.2": "paññācakkhu anuttaraṃ;",
  "iti61:3.3": "Etāni tīṇi cakkhūni,",
  "iti61:3.4": "akkhāsi purisuttamo.",
  "iti61:4.1": "Maṃsacakkhussa uppādo,",
  "iti61:4.2": "maggo dibbassa cakkhuno;",
  "iti61:4.3": "Yato ñāṇaṃ udapādi,",
  "iti61:4.4": "paññācakkhu anuttaraṃ;",
  "iti61:4.5": "Yassa cakkhussa paṭilābhā,",
  "iti61:4.6": "sabbadukkhā pamuccatī”ti.",
  "iti61:5.1": "Ayampi attho vutto bhagavatā, iti me sutanti.",
  "iti61:5.2": "Dutiyaṃ."
}