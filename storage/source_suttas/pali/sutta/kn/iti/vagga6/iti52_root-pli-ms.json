{
  "iti52:0.1": "Itivuttaka 52",
  "iti52:0.2": "Tikanipāta",
  "iti52:0.3": "Paṭhamavagga",
  "iti52:0.4": "Paṭhamavedanāsutta",
  "iti52:1.1": "Vuttañhetaṃ bhagavatā vuttamarahatāti me sutaṃ:",
  "iti52:2.1": "“Tisso imā, bhikkhave, vedanā.",
  "iti52:2.2": "Katamā tisso?",
  "iti52:2.3": "Sukhā vedanā, dukkhā vedanā, adukkhamasukhā vedanā—",
  "iti52:2.4": "imā kho, bhikkhave, tisso vedanā”ti.",
  "iti52:2.5": "Etamatthaṃ bhagavā avoca.",
  "iti52:2.6": "Tatthetaṃ iti vuccati:",
  "iti52:3.1": "“Samāhito sampajāno,",
  "iti52:3.2": "sato buddhassa sāvako;",
  "iti52:3.3": "Vedanā ca pajānāti,",
  "iti52:3.4": "vedanānañca sambhavaṃ.",
  "iti52:4.1": "Yattha cetā nirujjhanti,",
  "iti52:4.2": "maggañca khayagāminaṃ;",
  "iti52:4.3": "Vedanānaṃ khayā bhikkhu,",
  "iti52:4.4": "nicchāto parinibbuto”ti.",
  "iti52:5.1": "Ayampi attho vutto bhagavatā, iti me sutanti.",
  "iti52:5.2": "Tatiyaṃ."
}