{
  "kp9:0.1": "Khuddakapāṭha",
  "kp9:0.2": "9. Mettasutta",
  "kp9:1.1": "Karaṇīyamatthakusalena,",
  "kp9:1.2": "Yanta santaṃ padaṃ abhisamecca;",
  "kp9:1.3": "Sakko ujū ca suhujū ca,",
  "kp9:1.4": "Sūvaco cassa mudu anatimānī.",
  "kp9:2.1": "Santussako ca subharo ca,",
  "kp9:2.2": "Appakicco ca sallahukavutti;",
  "kp9:2.3": "Santindriyo ca nipako ca,",
  "kp9:2.4": "Appagabbho kulesvananugiddho.",
  "kp9:3.1": "Na ca khuddamācare kiñci,",
  "kp9:3.2": "Yena viññū pare upavadeyyuṃ;",
  "kp9:3.3": "Sukhino va khemino hontu,",
  "kp9:3.4": "Sabbasattā bhavantu sukhitattā.",
  "kp9:4.1": "Ye keci pāṇabhūtatthi,",
  "kp9:4.2": "Tasā vā thāvarā vanavasesā;",
  "kp9:4.3": "Dīghā vā ye va mahantā,",
  "kp9:4.4": "Majjhimā rassakā aṇukathūlā.",
  "kp9:5.1": "Diṭṭhā vā ye va adiṭṭhā,",
  "kp9:5.2": "Ye va dūre vasanti avidūre;",
  "kp9:5.3": "Bhūtā va sambhavesī va,",
  "kp9:5.4": "Sabbasattā bhavantu sukhitattā.",
  "kp9:6.1": "Na paro paraṃ nikubbetha,",
  "kp9:6.2": "Nātimaññetha katthaci na kañci;",
  "kp9:6.3": "Byārosanā paṭighasañña,",
  "kp9:6.4": "Nāññamaññassa dukkhamiccheyya.",
  "kp9:7.1": "Mātā yathā niyaṃputta,",
  "kp9:7.2": "Māyusā ekaputtamanurakkhe;",
  "kp9:7.3": "Evampi sabbabhūtesu,",
  "kp9:7.4": "Mānasaṃ bhāvaye aparimāṇaṃ.",
  "kp9:8.1": "Mettañca sabbalokasmi,",
  "kp9:8.2": "Mānasaṃ bhāvaye aparimāṇaṃ;",
  "kp9:8.3": "Uddhaṃ adho ca tiriyañca,",
  "kp9:8.4": "Asambādhaṃ averamasapattaṃ.",
  "kp9:9.1": "Tiṭṭhaṃ caraṃ nisinno va,",
  "kp9:9.2": "Sayāno yāvatāssa vitamiddho;",
  "kp9:9.3": "Etaṃ satiṃ adhiṭṭheyya,",
  "kp9:9.4": "Brahmametaṃ vihāramidhamāhu.",
  "kp9:10.1": "Diṭṭhiñca anupaggamma,",
  "kp9:10.2": "Sīlavā dassanena sampanno;",
  "kp9:10.3": "Kāmesu vinaya gedhaṃ,",
  "kp9:10.4": "Na hi jātuggabbhaseyya punaretīti.",
  "kp9:11.1": "Mettasuttaṃ.",
  "kp9:12.1": "Khuddakapāṭhapāḷi niṭṭhitā."
}