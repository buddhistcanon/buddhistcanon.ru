{
  "ud5.10:0.1": "Udāna 5.10",
  "ud5.10:0.2": "Cūḷapanthakasutta",
  "ud5.10:1.1": "Evaṃ me sutaṃ—",
  "ud5.10:1.2": " ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "ud5.10:1.3": "Tena kho pana samayena āyasmā cūḷapanthako bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.",
  "ud5.10:2.1": "Addasā kho bhagavā āyasmantaṃ cūḷapanthakaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.",
  "ud5.10:3.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
  "ud5.10:4.1": "“Ṭhitena kāyena ṭhitena cetasā,",
  "ud5.10:4.2": "Tiṭṭhaṃ nisinno uda vā sayāno;",
  "ud5.10:4.3": "Etaṃ satiṃ bhikkhu adhiṭṭhahāno,",
  "ud5.10:4.4": "Labhetha pubbāpariyaṃ visesaṃ;",
  "ud5.10:4.5": "Laddhāna pubbāpariyaṃ visesaṃ,",
  "ud5.10:4.6": "Adassanaṃ maccurājassa gacche”ti.",
  "ud5.10:4.7": "Dasamaṃ.",
  "ud5.10:4.8": "Soṇavaggo pañcamo.",
  "ud5.10:5.1": "Piyo appāyukā kuṭṭhī,",
  "ud5.10:5.2": "kumārakā uposatho;",
  "ud5.10:5.3": "Soṇo ca revato bhedo,",
  "ud5.10:5.4": "sadhāya panthakena cāti."
}