{
  "ud5.9:0.1": "Udāna 5.9",
  "ud5.9:0.2": "Sadhāyamānasutta",
  "ud5.9:1.1": "Evaṃ me sutaṃ—",
  "ud5.9:1.2": " ekaṃ samayaṃ bhagavā kosalesu cārikaṃ carati mahatā bhikkhusaṃghena saddhiṃ.",
  "ud5.9:1.3": "Tena kho pana samayena sambahulā māṇavakā bhagavato avidūre sadhāyamānarūpā atikkamanti.",
  "ud5.9:1.4": "Addasā kho bhagavā sambahule māṇavake avidūre sadhāyamānarūpe atikkante.",
  "ud5.9:2.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
  "ud5.9:3.1": "“Parimuṭṭhā paṇḍitābhāsā,",
  "ud5.9:3.2": "vācāgocarabhāṇino;",
  "ud5.9:3.3": "Yāvicchanti mukhāyāmaṃ,",
  "ud5.9:3.4": "yena nītā na taṃ vidū”ti.",
  "ud5.9:3.5": "Navamaṃ."
}