{
  "ud8.3:0.1": "Udāna 8.3",
  "ud8.3:0.2": "Tatiyanibbānapaṭisaṃyuttasutta",
  "ud8.3:1.1": "Evaṃ me sutaṃ—",
  "ud8.3:1.2": " ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "ud8.3:1.3": "Tena kho pana samayena bhagavā bhikkhū nibbānapaṭisaṃyuttāya dhammiyā kathāya sandasseti samādapeti samuttejeti sampahaṃseti.",
  "ud8.3:1.4": "Tedha bhikkhū aṭṭhiṃ katvā, manasi katvā, sabbaṃ cetaso samannāharitvā, ohitasotā dhammaṃ suṇanti.",
  "ud8.3:2.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
  "ud8.3:3.1": "“Atthi, bhikkhave, ajātaṃ abhūtaṃ akataṃ asaṅkhataṃ.",
  "ud8.3:3.2": "No cetaṃ, bhikkhave, abhavissa ajātaṃ abhūtaṃ akataṃ asaṅkhataṃ, nayidha jātassa bhūtassa katassa saṅkhatassa nissaraṇaṃ paññāyetha.",
  "ud8.3:3.3": "Yasmā ca kho, bhikkhave, atthi ajātaṃ abhūtaṃ akataṃ asaṅkhataṃ, tasmā jātassa bhūtassa katassa saṅkhatassa nissaraṇaṃ paññāyatī”ti.",
  "ud8.3:3.4": "Tatiyaṃ."
}