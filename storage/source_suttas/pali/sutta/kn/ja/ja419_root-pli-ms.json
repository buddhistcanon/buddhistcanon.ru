{
  "ja419:0.1": "Jātaka",
  "ja419:0.2": "Aṭṭhakanipāta",
  "ja419:0.3": "Kaccānivagga",
  "ja419:0.4": "3. Sulasājātaka",
  "ja419:1.1": "“Idaṃ suvaṇṇakāyūraṃ,",
  "ja419:1.2": "muttā veḷuriyā bahū;",
  "ja419:1.3": "Sabbaṃ harassu bhaddante,",
  "ja419:1.4": "mañca dāsīti sāvaya”.",
  "ja419:2.1": "“Oropayassu kalyāṇi,",
  "ja419:2.2": "mā bāḷhaṃ paridevasi;",
  "ja419:2.3": "Na cāhaṃ abhijānāmi,",
  "ja419:2.4": "ahantvā dhanamābhataṃ”.",
  "ja419:3.1": "“Yato sarāmi attānaṃ,",
  "ja419:3.2": "yato pattāsmi viññutaṃ;",
  "ja419:3.3": "Na cāhaṃ abhijānāmi,",
  "ja419:3.4": "aññaṃ piyataraṃ tayā.",
  "ja419:4.1": "Ehi taṃ upagūhissaṃ,",
  "ja419:4.2": "karissañca padakkhiṇaṃ;",
  "ja419:4.3": "Na hi dāni puna atthi,",
  "ja419:4.4": "mama tuyhañca saṅgamo”.",
  "ja419:5.1": "“Na hi sabbesu ṭhānesu,",
  "ja419:5.2": "puriso hoti paṇḍito;",
  "ja419:5.3": "Itthīpi paṇḍitā hoti,",
  "ja419:5.4": "tattha tattha vicakkhaṇā.",
  "ja419:6.1": "Na hi sabbesu ṭhānesu,",
  "ja419:6.2": "puriso hoti paṇḍito;",
  "ja419:6.3": "Itthīpi paṇḍitā hoti,",
  "ja419:6.4": "lahuṃ atthaṃ vicintikā.",
  "ja419:7.1": "Lahuñca vata khippañca,",
  "ja419:7.2": "nikaṭṭhe samacetayi;",
  "ja419:7.3": "Migaṃ puṇṇāyateneva,",
  "ja419:7.4": "sulasā sattukaṃ vadhi.",
  "ja419:8.1": "Yodha uppatitaṃ atthaṃ,",
  "ja419:8.2": "na khippamanubujjhati;",
  "ja419:8.3": "So haññati mandamati,",
  "ja419:8.4": "corova girigabbhare.",
  "ja419:9.1": "Yo ca uppatitaṃ atthaṃ,",
  "ja419:9.2": "khippameva nibodhati;",
  "ja419:9.3": "Muccate sattusambādhā,",
  "ja419:9.4": "sulasā sattukāmivā”ti.",
  "ja419:10.1": "Sulasājātakaṃ tatiyaṃ."
}