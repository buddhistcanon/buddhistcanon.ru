{
  "ja310:0.1": "Jātaka",
  "ja310:0.2": "Catukkanipāta",
  "ja310:0.3": "Kāliṅgavagga",
  "ja310:0.4": "10. Seyyajātaka",
  "ja310:1.1": "“Sasamuddapariyāyaṃ,",
  "ja310:1.2": "mahiṃ sāgarakuṇḍalaṃ;",
  "ja310:1.3": "Na icche saha nindāya,",
  "ja310:1.4": "evaṃ seyya vijānahi.",
  "ja310:2.1": "Dhiratthu taṃ yasalābhaṃ,",
  "ja310:2.2": "dhanalābhañca brāhmaṇa;",
  "ja310:2.3": "Yā vutti vinipātena,",
  "ja310:2.4": "adhammacaraṇena vā.",
  "ja310:3.1": "Api ce pattamādāya,",
  "ja310:3.2": "anagāro paribbaje;",
  "ja310:3.3": "Sāyeva jīvikā seyyo,",
  "ja310:3.4": "yā cādhammena esanā.",
  "ja310:4.1": "Api ce pattamādāya,",
  "ja310:4.2": "anagāro paribbaje;",
  "ja310:4.3": "Aññaṃ ahiṃsayaṃ loke,",
  "ja310:4.4": "api rajjena taṃ varan”ti.",
  "ja310:5.1": "Seyyajātakaṃ dasamaṃ.",
  "ja310:5.2": "Kāliṅgavaggo paṭhamo.",
  "ja310:6.1": "Tassuddānaṃ",
  "ja310:7.1": "Vivarañca adeyya samiddhavaraṃ,",
  "ja310:7.2": "Atha daddara pāpamahātiraho;",
  "ja310:7.3": "Atha koli palāsavarañca kara,",
  "ja310:7.4": "Carimaṃ sasamuddavarena dasāti."
}