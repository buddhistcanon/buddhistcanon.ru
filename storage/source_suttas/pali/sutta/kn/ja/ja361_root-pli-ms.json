{
  "ja361:0.1": "Jātaka",
  "ja361:0.2": "Pañcakanipāta",
  "ja361:0.3": "Vaṇṇārohavagga",
  "ja361:0.4": "1. Vaṇṇārohajātaka",
  "ja361:1.1": "“Vaṇṇārohena jātiyā,",
  "ja361:1.2": "balanikkamanena ca;",
  "ja361:1.3": "Subāhu na mayā seyyo,",
  "ja361:1.4": "sudāṭha iti bhāsasi”.",
  "ja361:2.1": "“Vaṇṇārohena jātiyā,",
  "ja361:2.2": "balanikkamanena ca;",
  "ja361:2.3": "Sudāṭho na mayā seyyo,",
  "ja361:2.4": "subāhu iti bhāsasi.",
  "ja361:3.1": "Evañce maṃ viharantaṃ,",
  "ja361:3.2": "subāhu samma dubbhasi;",
  "ja361:3.3": "Na dānāhaṃ tayā saddhiṃ,",
  "ja361:3.4": "saṃvāsamabhirocaye.",
  "ja361:4.1": "Yo paresaṃ vacanāni,",
  "ja361:4.2": "saddaheyya yathātathaṃ;",
  "ja361:4.3": "Khippaṃ bhijjetha mittasmiṃ,",
  "ja361:4.4": "verañca pasave bahuṃ.",
  "ja361:5.1": "Na so mitto yo sadā appamatto,",
  "ja361:5.2": "Bhedāsaṅkī randhamevānupassī;",
  "ja361:5.3": "Yasmiñca setī urasīva putto,",
  "ja361:5.4": "Sa ve mitto yo abhejjo parehī”ti.",
  "ja361:6.1": "Vaṇṇārohajātakaṃ paṭhamaṃ."
}