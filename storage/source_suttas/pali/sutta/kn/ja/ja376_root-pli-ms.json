{
  "ja376:0.1": "Jātaka",
  "ja376:0.2": "Chakkanipāta",
  "ja376:0.3": "Avāriyavagga",
  "ja376:0.4": "1. Avāriyajātaka",
  "ja376:1.1": "“Māsu kujjha bhūmipati,",
  "ja376:1.2": "māsu kujjha rathesabha;",
  "ja376:1.3": "Kuddhaṃ appaṭikujjhanto,",
  "ja376:1.4": "rājā raṭṭhassa pūjito.",
  "ja376:2.1": "Gāme vā yadi vāraññe,",
  "ja376:2.2": "ninne vā yadi vā thale;",
  "ja376:2.3": "Sabbattha anusāsāmi,",
  "ja376:2.4": "māsu kujjha rathesabha”.",
  "ja376:3.1": "“Avāriyapitā nāma,",
  "ja376:3.2": "ahu gaṅgāya nāviko;",
  "ja376:3.3": "Pubbe janaṃ tāretvāna,",
  "ja376:3.4": "pacchā yācati vetanaṃ;",
  "ja376:3.5": "Tenassa bhaṇḍanaṃ hoti,",
  "ja376:3.6": "na ca bhogehi vaḍḍhati”.",
  "ja376:4.1": "“Atiṇṇaṃyeva yācassu,",
  "ja376:4.2": "apāraṃ tāta nāvika;",
  "ja376:4.3": "Añño hi tiṇṇassa mano,",
  "ja376:4.4": "añño hoti pāresino.",
  "ja376:5.1": "Gāme vā yadi vāraññe,",
  "ja376:5.2": "ninne vā yadi vā thale;",
  "ja376:5.3": "Sabbattha anusāsāmi,",
  "ja376:5.4": "māsu kujjhittha nāvika”.",
  "ja376:6.1": "“Yāyevānusāsaniyā,",
  "ja376:6.2": "rājā gāmavaraṃ adā;",
  "ja376:6.3": "Tāyevānusāsaniyā,",
  "ja376:6.4": "nāviko paharī mukhaṃ.",
  "ja376:7.1": "Bhattaṃ bhinnaṃ hatā bhariyā,",
  "ja376:7.2": "Gabbho ca patito chamā;",
  "ja376:7.3": "Migova jātarūpena,",
  "ja376:7.4": "Na tenatthaṃ abandhi sū”ti.",
  "ja376:8.1": "Avāriyajātakaṃ paṭhamaṃ."
}