{
  "ja313:0.1": "Jātaka",
  "ja313:0.2": "Catukkanipāta",
  "ja313:0.3": "Pucimandavagga",
  "ja313:0.4": "3. Khantīvādījātaka",
  "ja313:1.1": "“Yo te hatthe ca pāde ca,",
  "ja313:1.2": "kaṇṇanāsañca chedayi;",
  "ja313:1.3": "Tassa kujjha mahāvīra,",
  "ja313:1.4": "mā raṭṭhaṃ vinasā idaṃ”.",
  "ja313:2.1": "“Yo me hatthe ca pāde ca,",
  "ja313:2.2": "kaṇṇanāsañca chedayi;",
  "ja313:2.3": "Ciraṃ jīvatu so rājā,",
  "ja313:2.4": "na hi kujjhanti mādisā”.",
  "ja313:3.1": "Ahū atītamaddhānaṃ,",
  "ja313:3.2": "samaṇo khantidīpano;",
  "ja313:3.3": "Taṃ khantiyāyeva ṭhitaṃ,",
  "ja313:3.4": "kāsirājā achedayi.",
  "ja313:4.1": "Tassa kammapharusassa,",
  "ja313:4.2": "vipāko kaṭuko ahu;",
  "ja313:4.3": "Yaṃ kāsirājā vedesi,",
  "ja313:4.4": "nirayamhi samappitoti.",
  "ja313:5.1": "Khantīvādījātakaṃ tatiyaṃ."
}