{
  "ja391:0.1": "Jātaka",
  "ja391:0.2": "Chakkanipāta",
  "ja391:0.3": "Kharaputtavagga",
  "ja391:0.4": "6. Vijjādharajātaka",
  "ja391:1.1": "“Dubbaṇṇarūpaṃ tuvamariyavaṇṇī,",
  "ja391:1.2": "Purakkhatvā pañjaliko namassasi;",
  "ja391:1.3": "Seyyo nu te so udavā sarikkho,",
  "ja391:1.4": "Nāmaṃ parassattano cāpi brūhi”.",
  "ja391:2.1": "“Na nāmagottaṃ gaṇhanti rāja,",
  "ja391:2.2": "Sammaggatānujjugatāna devā;",
  "ja391:2.3": "Ahañca te nāmadheyyaṃ vadāmi,",
  "ja391:2.4": "Sakkohamasmī tidasānamindo”.",
  "ja391:3.1": "“Yo disvā bhikkhuṃ caraṇūpapannaṃ,",
  "ja391:3.2": "Purakkhatvā pañjaliko namassati;",
  "ja391:3.3": "Pucchāmi taṃ devarājetamatthaṃ,",
  "ja391:3.4": "Ito cuto kiṃ labhate sukhaṃ so”.",
  "ja391:4.1": "“Yo disvā bhikkhuṃ caraṇūpapannaṃ,",
  "ja391:4.2": "Purakkhatvā pañjaliko namassati;",
  "ja391:4.3": "Diṭṭheva dhamme labhate pasaṃsaṃ,",
  "ja391:4.4": "Saggañca so yāti sarīrabhedā”.",
  "ja391:5.1": "“Lakkhī vata me udapādi ajja,",
  "ja391:5.2": "Yaṃ vāsavaṃ bhūtapatiddasāma;",
  "ja391:5.3": "Bhikkhuñca disvāna tuvañca sakka,",
  "ja391:5.4": "Kāhāmi puññāni anappakāni”.",
  "ja391:6.1": "“Addhā have sevitabbā sapaññā,",
  "ja391:6.2": "Bahussutā ye bahuṭhānacintino;",
  "ja391:6.3": "Bhikkhuñca disvāna mamañca rāja,",
  "ja391:6.4": "Karohi puññāni anappakāni”.",
  "ja391:7.1": "“Akkodhano niccapasannacitto,",
  "ja391:7.2": "Sabbātithīyācayogo bhavitvā;",
  "ja391:7.3": "Nihacca mānaṃ abhivādayissaṃ,",
  "ja391:7.4": "Sutvāna devinda subhāsitānī”ti.",
  "ja391:8.1": "Vijjādharajātakaṃ chaṭṭhaṃ."
}