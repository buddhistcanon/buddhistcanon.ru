{
  "ja380:0.1": "Jātaka",
  "ja380:0.2": "Chakkanipāta",
  "ja380:0.3": "Avāriyavagga",
  "ja380:0.4": "5. Āsaṅkajātaka",
  "ja380:1.1": "“Āsāvatī nāma latā,",
  "ja380:1.2": "jātā cittalatāvane;",
  "ja380:1.3": "Tassā vassasahassena,",
  "ja380:1.4": "ekaṃ nibbattate phalaṃ.",
  "ja380:2.1": "Taṃ devā payirupāsanti,",
  "ja380:2.2": "tāva dūraphalaṃ satiṃ;",
  "ja380:2.3": "Āsīseva tuvaṃ rāja,",
  "ja380:2.4": "āsā phalavatī sukhā.",
  "ja380:3.1": "Āsīsateva so pakkhī,",
  "ja380:3.2": "āsīsateva so dijo;",
  "ja380:3.3": "Tassa cāsā samijjhati,",
  "ja380:3.4": "tāva dūragatā satī;",
  "ja380:3.5": "Āsīseva tuvaṃ rāja,",
  "ja380:3.6": "āsā phalavatī sukhā”.",
  "ja380:4.1": "“Sampesi kho maṃ vācāya,",
  "ja380:4.2": "na ca sampesi kammunā;",
  "ja380:4.3": "Mālā sereyyakasseva,",
  "ja380:4.4": "vaṇṇavantā agandhikā.",
  "ja380:5.1": "Aphalaṃ madhuraṃ vācaṃ,",
  "ja380:5.2": "yo mittesu pakubbati;",
  "ja380:5.3": "Adadaṃ avissajaṃ bhogaṃ,",
  "ja380:5.4": "sandhi tenassa jīrati.",
  "ja380:6.1": "Yañhi kayirā tañhi vade,",
  "ja380:6.2": "yaṃ na kayirā na taṃ vade;",
  "ja380:6.3": "Akarontaṃ bhāsamānaṃ,",
  "ja380:6.4": "parijānanti paṇḍitā.",
  "ja380:7.1": "Balañca vata me khīṇaṃ,",
  "ja380:7.2": "pātheyyañca na vijjati;",
  "ja380:7.3": "Saṅke pāṇūparodhāya,",
  "ja380:7.4": "handa dāni vajāmahaṃ”.",
  "ja380:8.1": "“Etadeva hi me nāmaṃ,",
  "ja380:8.2": "Yaṃ nāmasmi rathesabha;",
  "ja380:8.3": "Āgamehi mahārāja,",
  "ja380:8.4": "Pitaraṃ āmantayāmahan”ti.",
  "ja380:9.1": "Āsaṅkajātakaṃ pañcamaṃ."
}