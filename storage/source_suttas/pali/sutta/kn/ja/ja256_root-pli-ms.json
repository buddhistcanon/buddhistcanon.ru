{
  "ja256:0.1": "Jātaka",
  "ja256:0.2": "Tikanipāta",
  "ja256:0.3": "Saṅkappavagga",
  "ja256:0.4": "6. Jarūdapānajātaka",
  "ja256:1.1": "“Jarūdapānaṃ khaṇamānā,",
  "ja256:1.2": "vāṇijā udakatthikā;",
  "ja256:1.3": "Ajjhagamuṃ ayasaṃ lohaṃ,",
  "ja256:1.4": "tipusīsañca vāṇijā;",
  "ja256:1.5": "Rajataṃ jātarūpañca,",
  "ja256:1.6": "muttā veḷuriyā bahū.",
  "ja256:2.1": "Te ca tena asantuṭṭhā,",
  "ja256:2.2": "bhiyyo bhiyyo akhāṇisuṃ;",
  "ja256:2.3": "Te tatthāsīviso ghoro,",
  "ja256:2.4": "tejassī tejasā hani.",
  "ja256:3.1": "Tasmā khaṇe nātikhaṇe,",
  "ja256:3.2": "Atikhātaṃ hi pāpakaṃ;",
  "ja256:3.3": "Khātena ca dhanaṃ laddhaṃ,",
  "ja256:3.4": "Atikhātena nāsitan”ti.",
  "ja256:4.1": "Jarūdapānajātakaṃ chaṭṭhaṃ."
}