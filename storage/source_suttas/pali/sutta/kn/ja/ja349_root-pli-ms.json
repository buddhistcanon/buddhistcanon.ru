{
  "ja349:0.1": "Jātaka",
  "ja349:0.2": "Catukkanipāta",
  "ja349:0.3": "Cūḷakuṇālavagga",
  "ja349:0.4": "9. Sandhibhedajātaka",
  "ja349:1.1": "“Neva itthīsu sāmaññaṃ,",
  "ja349:1.2": "nāpi bhakkhesu sārathi;",
  "ja349:1.3": "Athassa sandhibhedassa,",
  "ja349:1.4": "passa yāva sucintitaṃ.",
  "ja349:2.1": "Asi tikkhova maṃsamhi,",
  "ja349:2.2": "pesuññaṃ parivattati;",
  "ja349:2.3": "Yatthūsabhañca sīhañca,",
  "ja349:2.4": "bhakkhayanti migādhamā.",
  "ja349:3.1": "Imaṃ so sayanaṃ seti,",
  "ja349:3.2": "yamimaṃ passasi sārathi;",
  "ja349:3.3": "Yo vācaṃ sandhibhedassa,",
  "ja349:3.4": "pisuṇassa nibodhati.",
  "ja349:4.1": "Te janā sukhamedhanti,",
  "ja349:4.2": "narā saggagatāriva;",
  "ja349:4.3": "Ye vācaṃ sandhibhedassa,",
  "ja349:4.4": "nāvabodhanti sārathī”ti.",
  "ja349:5.1": "Sandhibhedajātakaṃ navamaṃ."
}