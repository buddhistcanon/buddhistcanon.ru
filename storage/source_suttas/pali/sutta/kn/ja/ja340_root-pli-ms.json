{
  "ja340:0.1": "Jātaka",
  "ja340:0.2": "Catukkanipāta",
  "ja340:0.3": "Kokilavagga",
  "ja340:0.4": "10. Visayhajātaka",
  "ja340:1.1": "“Adāsi dānāni pure visayha,",
  "ja340:1.2": "Dadato ca te khayadhammo ahosi;",
  "ja340:1.3": "Ito parañce na dadeyya dānaṃ,",
  "ja340:1.4": "Tiṭṭheyyuṃ te saṃyamantassa bhogā”.",
  "ja340:2.1": "“Anariyamariyena sahassanetta,",
  "ja340:2.2": "Suduggatenāpi akiccamāhu;",
  "ja340:2.3": "Mā vo dhanaṃ taṃ ahu devarāja,",
  "ja340:2.4": "Yaṃ bhogahetu vijahemu saddhaṃ.",
  "ja340:3.1": "Yena eko ratho yāti,",
  "ja340:3.2": "yāti tenāparo ratho;",
  "ja340:3.3": "Porāṇaṃ nihitaṃ vattaṃ,",
  "ja340:3.4": "vattataññeva vāsava.",
  "ja340:4.1": "Yadi hessati dassāma,",
  "ja340:4.2": "asante kiṃ dadāmase;",
  "ja340:4.3": "Evaṃbhūtāpi dassāma,",
  "ja340:4.4": "mā dānaṃ pamadamhase”ti.",
  "ja340:5.1": "Visayhajātakaṃ dasamaṃ.",
  "ja340:5.2": "Kokilavaggo catuttho.",
  "ja340:6.1": "Tassuddānaṃ",
  "ja340:7.1": "Ativelapabhāsati jītavaro,",
  "ja340:7.2": "Vanamajjha rathesabha jimhagamo;",
  "ja340:7.3": "Atha jambu tiṇāsanapīṭhavaraṃ,",
  "ja340:7.4": "Atha taṇḍula mora visayha dasāti."
}