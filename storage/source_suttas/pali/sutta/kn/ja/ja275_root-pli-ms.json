{
  "ja275:0.1": "Jātaka",
  "ja275:0.2": "Tikanipāta",
  "ja275:0.3": "Udapānavagga",
  "ja275:0.4": "5. Rucirajātaka",
  "ja275:1.1": "“Kāyaṃ balākā rucirā,",
  "ja275:1.2": "kākanīḷasmimacchati;",
  "ja275:1.3": "Caṇḍo kāko sakhā mayhaṃ,",
  "ja275:1.4": "yassa cetaṃ kulāvakaṃ”.",
  "ja275:2.1": "“Nanu maṃ samma jānāsi,",
  "ja275:2.2": "dija sāmākabhojana;",
  "ja275:2.3": "Akatvā vacanaṃ tuyhaṃ,",
  "ja275:2.4": "passa lūnosmi āgato”.",
  "ja275:3.1": "“Punapāpajjasī samma,",
  "ja275:3.2": "sīlañhi tava tādisaṃ;",
  "ja275:3.3": "Na hi mānusakā bhogā,",
  "ja275:3.4": "subhuñjā honti pakkhinā”ti.",
  "ja275:4.1": "Rucirajātakaṃ pañcamaṃ."
}