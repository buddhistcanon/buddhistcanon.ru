{
  "ja291:0.1": "Jātaka",
  "ja291:0.2": "Tikanipāta",
  "ja291:0.3": "Kumbhavagga",
  "ja291:0.4": "1. Surāghaṭajātaka",
  "ja291:1.1": "“Sabbakāmadadaṃ kumbhaṃ,",
  "ja291:1.2": "kuṭaṃ laddhāna dhuttako;",
  "ja291:1.3": "Yāva naṃ anupāleti,",
  "ja291:1.4": "tāva so sukhamedhati.",
  "ja291:2.1": "Yadā matto ca ditto ca,",
  "ja291:2.2": "pamādā kumbhamabbhidā;",
  "ja291:2.3": "Tadā naggo ca pottho ca,",
  "ja291:2.4": "pacchā bālo vihaññati.",
  "ja291:3.1": "Evameva yo dhanaṃ laddhā,",
  "ja291:3.2": "Pamatto paribhuñjati;",
  "ja291:3.3": "Pacchā tappati dummedho,",
  "ja291:3.4": "Kuṭaṃ bhitvāva dhuttako”ti.",
  "ja291:4.1": "Surāghaṭajātakaṃ paṭhamaṃ."
}