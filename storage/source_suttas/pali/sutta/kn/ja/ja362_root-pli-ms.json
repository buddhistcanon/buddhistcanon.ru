{
  "ja362:0.1": "Jātaka",
  "ja362:0.2": "Pañcakanipāta",
  "ja362:0.3": "Vaṇṇārohavagga",
  "ja362:0.4": "2. Sīlavīmaṃsajātaka",
  "ja362:1.1": "“Sīlaṃ seyyo sutaṃ seyyo,",
  "ja362:1.2": "iti me saṃsayo ahu;",
  "ja362:1.3": "Sīlameva sutā seyyo,",
  "ja362:1.4": "iti me natthi saṃsayo.",
  "ja362:2.1": "Moghā jāti ca vaṇṇo ca,",
  "ja362:2.2": "sīlameva kiruttamaṃ;",
  "ja362:2.3": "Sīlena anupetassa,",
  "ja362:2.4": "sutenattho na vijjati.",
  "ja362:3.1": "Khattiyo ca adhammaṭṭho,",
  "ja362:3.2": "vesso cādhammanissito;",
  "ja362:3.3": "Te pariccajjubho loke,",
  "ja362:3.4": "upapajjanti duggatiṃ.",
  "ja362:4.1": "Khattiyā brāhmaṇā vessā,",
  "ja362:4.2": "suddā caṇḍālapukkusā;",
  "ja362:4.3": "Idha dhammaṃ caritvāna,",
  "ja362:4.4": "bhavanti tidive samā.",
  "ja362:5.1": "Na vedā samparāyāya,",
  "ja362:5.2": "Na jāti nāpi bandhavā;",
  "ja362:5.3": "Sakañca sīlaṃ saṃsuddhaṃ,",
  "ja362:5.4": "Samparāyāya sukhāya cā”ti.",
  "ja362:6.1": "Sīlavīmaṃsajātakaṃ dutiyaṃ."
}