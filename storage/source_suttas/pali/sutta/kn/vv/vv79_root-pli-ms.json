{
  "vv79:0.1": "Vimānavatthu",
  "vv79:0.2": "Purisavimāna",
  "vv79:0.3": "Sunikkhittavagga",
  "vv79:0.4": "5. Ambavimānavatthu",
  "vv79:1.1": "“Uccamidaṃ maṇithūṇaṃ vimānaṃ,",
  "vv79:1.2": "Samantato dvādasa yojanāni;",
  "vv79:1.3": "Kūṭāgārā sattasatā uḷārā,",
  "vv79:1.4": "Veḷuriyathambhā rucakatthatā subhā.",
  "vv79:2.1": "Tatthacchasi pivasi khādasi ca,",
  "vv79:2.2": "Dibbā ca vīṇā pavadanti vagguṃ;",
  "vv79:2.3": "Dibbā rasā kāmaguṇettha pañca,",
  "vv79:2.4": "Nāriyo ca naccanti suvaṇṇachannā.",
  "vv79:3.1": "Kena tetādiso vaṇṇo,",
  "vv79:3.2": "…pe…",
  "vv79:3.3": "Vaṇṇo ca te sabbadisā pabhāsatī”ti.",
  "vv79:4.1": "So devaputto attamano,",
  "vv79:4.2": "…pe…",
  "vv79:4.3": "yassa kammassidaṃ phalaṃ.",
  "vv79:5.1": "“Gimhānaṃ pacchime māse,",
  "vv79:5.2": "patapante divaṅkare;",
  "vv79:5.3": "Paresaṃ bhatako poso,",
  "vv79:5.4": "ambārāmamasiñcati.",
  "vv79:6.1": "Atha tenāgamā bhikkhu,",
  "vv79:6.2": "sāriputtoti vissuto;",
  "vv79:6.3": "Kilantarūpo kāyena,",
  "vv79:6.4": "akilantova cetasā.",
  "vv79:7.1": "Tañca disvāna āyantaṃ,",
  "vv79:7.2": "Avocaṃ ambasiñcako;",
  "vv79:7.3": "Sādhu taṃ bhante nhāpeyyaṃ,",
  "vv79:7.4": "Yaṃ mamassa sukhāvahaṃ.",
  "vv79:8.1": "Tassa me anukampāya,",
  "vv79:8.2": "nikkhipi pattacīvaraṃ;",
  "vv79:8.3": "Nisīdi rukkhamūlasmiṃ,",
  "vv79:8.4": "chāyāya ekacīvaro.",
  "vv79:9.1": "Tañca acchena vārinā,",
  "vv79:9.2": "pasannamānaso naro;",
  "vv79:9.3": "Nhāpayī rukkhamūlasmiṃ,",
  "vv79:9.4": "chāyāya ekacīvaraṃ.",
  "vv79:10.1": "Ambo ca sitto samaṇo ca nhāpito,",
  "vv79:10.2": "Mayā ca puññaṃ pasutaṃ anappakaṃ;",
  "vv79:10.3": "Iti so pītiyā kāyaṃ,",
  "vv79:10.4": "Sabbaṃ pharati attano.",
  "vv79:11.1": "Tadeva ettakaṃ kammaṃ,",
  "vv79:11.2": "akāsiṃ tāya jātiyā;",
  "vv79:11.3": "Pahāya mānusaṃ dehaṃ,",
  "vv79:11.4": "upapannomhi nandanaṃ.",
  "vv79:12.1": "Nandane ca vane ramme,",
  "vv79:12.2": "nānādijagaṇāyute;",
  "vv79:12.3": "Ramāmi naccagītehi,",
  "vv79:12.4": "accharāhi purakkhato”ti.",
  "vv79:13.1": "Ambavimānaṃ pañcamaṃ."
}