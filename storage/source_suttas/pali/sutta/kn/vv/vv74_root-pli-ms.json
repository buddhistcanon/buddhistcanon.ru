{
  "vv74:0.1": "Vimānavatthu",
  "vv74:0.2": "Purisavimāna",
  "vv74:0.3": "Pāyāsivagga",
  "vv74:0.4": "10. (Uttara) Pāyāsivimānavatthu",
  "vv74:1.1": "“Yā devarājassa sabhā sudhammā,",
  "vv74:1.2": "Yatthacchati devasaṅgho samaggo;",
  "vv74:1.3": "Tathūpamaṃ tuyhamidaṃ vimānaṃ,",
  "vv74:1.4": "Obhāsayaṃ tiṭṭhati antalikkhe.",
  "vv74:2.1": "Deviddhipattosi mahānubhāvo,",
  "vv74:2.2": "Manussabhūto kimakāsi puññaṃ;",
  "vv74:2.3": "Kenāsi evaṃ jalitānubhāvo,",
  "vv74:2.4": "Vaṇṇo ca te sabbadisā pabhāsatī”ti.",
  "vv74:3.1": "So devaputto attamano,",
  "vv74:3.2": "…pe…",
  "vv74:3.3": "yassa kammassidaṃ phalaṃ.",
  "vv74:4.1": "“Ahaṃ manussesu manussabhūto,",
  "vv74:4.2": "Rañño pāyāsissa ahosiṃ māṇavo;",
  "vv74:4.3": "Laddhā dhanaṃ saṃvibhāgaṃ akāsiṃ,",
  "vv74:4.4": "Piyā ca me sīlavanto ahesuṃ;",
  "vv74:4.5": "Annañca pānañca pasannacitto,",
  "vv74:4.6": "Sakkacca dānaṃ vipulaṃ adāsiṃ.",
  "vv74:5.1": "Tena metādiso vaṇṇo,",
  "vv74:5.2": "…pe…",
  "vv74:5.3": "Vaṇṇo ca me sabbadisā pabhāsatī”ti.",
  "vv74:6.1": "Pāyāsivimānaṃ dasamaṃ.",
  "vv74:7.1": "Pāyāsivaggo chaṭṭho.",
  "vv74:8.1": "Tassuddānaṃ",
  "vv74:9.1": "Dve agārino phaladāyī,",
  "vv74:9.2": "Dve upassayadāyī bhikkhāya dāyī;",
  "vv74:9.3": "Yavapālako ceva dve,",
  "vv74:9.4": "Kuṇḍalino pāyāsīti.",
  "vv74:10.1": "Purisānaṃ dutiyo vaggo pavuccatīti."
}