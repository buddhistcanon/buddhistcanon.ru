{
  "vv56:0.1": "Vimānavatthu",
  "vv56:0.2": "Purisavimāna",
  "vv56:0.3": "Mahārathavagga",
  "vv56:0.4": "6. Paṭhamakaraṇīyavimānavatthu",
  "vv56:1.1": "“Uccamidaṃ maṇithūṇaṃ vimānaṃ,",
  "vv56:1.2": "Samantato dvādasa yojanāni;",
  "vv56:1.3": "Kūṭāgārā sattasatā uḷārā,",
  "vv56:1.4": "Veḷuriyathambhā rucakatthatā subhā.",
  "vv56:2.1": "Tatthacchasi pivasi khādasi ca,",
  "vv56:2.2": "Dibbā ca vīṇā pavadanti vagguṃ;",
  "vv56:2.3": "Dibbā rasā kāmaguṇettha pañca,",
  "vv56:2.4": "Nāriyo ca naccanti suvaṇṇachannā.",
  "vv56:3.1": "Kena tetādiso vaṇṇo,",
  "vv56:3.2": "…pe…",
  "vv56:3.3": "Vaṇṇo ca te sabbadisā pabhāsatī”ti.",
  "vv56:4.1": "So devaputto attamano,",
  "vv56:4.2": "…pe…",
  "vv56:4.3": "yassa kammassidaṃ phalaṃ.",
  "vv56:5.1": "“Karaṇīyāni puññāni,",
  "vv56:5.2": "paṇḍitena vijānatā;",
  "vv56:5.3": "Sammaggatesu buddhesu,",
  "vv56:5.4": "yattha dinnaṃ mahapphalaṃ.",
  "vv56:6.1": "Atthāya vata me buddho,",
  "vv56:6.2": "araññā gāmamāgato;",
  "vv56:6.3": "Tattha cittaṃ pasādetvā,",
  "vv56:6.4": "tāvatiṃsūpago ahaṃ.",
  "vv56:7.1": "Tena metādiso vaṇṇo,",
  "vv56:7.2": "…pe…",
  "vv56:7.3": "Vaṇṇo ca me sabbadisā pabhāsatī”ti.",
  "vv56:8.1": "Paṭhamakaraṇīyavimānaṃ chaṭṭhaṃ."
}