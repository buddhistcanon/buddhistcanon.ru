{
  "vv13:0.1": "Vimānavatthu",
  "vv13:0.2": "Itthivimāna",
  "vv13:0.3": "Pīṭhavagga",
  "vv13:0.4": "13. Paṭhamasuṇisāvimānavatthu",
  "vv13:1.1": "“Abhikkantena vaṇṇena,",
  "vv13:1.2": "yā tvaṃ tiṭṭhasi devate;",
  "vv13:1.3": "Obhāsentī disā sabbā,",
  "vv13:1.4": "osadhī viya tārakā.",
  "vv13:2.1": "Kena tetādiso vaṇṇo,",
  "vv13:2.2": "kena te idha mijjhati;",
  "vv13:2.3": "Uppajjanti ca te bhogā,",
  "vv13:2.4": "ye keci manaso piyā.",
  "vv13:3.1": "Pucchāmi taṃ devi mahānubhāve,",
  "vv13:3.2": "Manussabhūtā kimakāsi puññaṃ;",
  "vv13:3.3": "Kenāsi evaṃ jalitānubhāvā,",
  "vv13:3.4": "Vaṇṇo ca te sabbadisā pabhāsatī”ti.",
  "vv13:4.1": "Sā devatā attamanā,",
  "vv13:4.2": "moggallānena pucchitā;",
  "vv13:4.3": "Pañhaṃ puṭṭhā viyākāsi,",
  "vv13:4.4": "yassa kammassidaṃ phalaṃ.",
  "vv13:5.1": "“Ahaṃ manussesu manussabhūtā,",
  "vv13:5.2": "Suṇisā ahosiṃ sasurassa gehe.",
  "vv13:6.1": "Addasaṃ virajaṃ bhikkhuṃ,",
  "vv13:6.2": "vippasannamanāvilaṃ;",
  "vv13:6.3": "Tassa adāsahaṃ pūvaṃ,",
  "vv13:6.4": "pasannā sehi pāṇibhi;",
  "vv13:6.5": "Bhāgaḍḍhabhāgaṃ datvāna,",
  "vv13:6.6": "modāmi nandane vane.",
  "vv13:7.1": "Tena metādiso vaṇṇo,",
  "vv13:7.2": "tena me idha mijjhati;",
  "vv13:7.3": "Uppajjanti ca me bhogā,",
  "vv13:7.4": "ye keci manaso piyā.",
  "vv13:8.1": "Akkhāmi te bhikkhu mahānubhāva,",
  "vv13:8.2": "Manussabhūtā yamakāsi puññaṃ;",
  "vv13:8.3": "Tenamhi evaṃ jalitānubhāvā,",
  "vv13:8.4": "Vaṇṇo ca me sabbadisā pabhāsatī”ti.",
  "vv13:9.1": "Paṭhamasuṇisāvimānaṃ terasamaṃ."
}