{
  "vv68:0.1": "Vimānavatthu",
  "vv68:0.2": "Purisavimāna",
  "vv68:0.3": "Pāyāsivagga",
  "vv68:0.4": "4. Paṭhamaupassayadāyakavimānavatthu",
  "vv68:1.1": "“Cando yathā vigatavalāhake nabhe,",
  "vv68:1.2": "Obhāsayaṃ gacchati antalikkhe;",
  "vv68:1.3": "Tathūpamaṃ tuyhamidaṃ vimānaṃ,",
  "vv68:1.4": "Obhāsayaṃ tiṭṭhati antalikkhe.",
  "vv68:2.1": "Deviddhipattosi mahānubhāvo,",
  "vv68:2.2": "Manussabhūto kimakāsi puññaṃ;",
  "vv68:2.3": "Kenāsi evaṃ jalitānubhāvo,",
  "vv68:2.4": "Vaṇṇo ca te sabbadisā pabhāsatī”ti.",
  "vv68:3.1": "So devaputto attamano,",
  "vv68:3.2": "…pe…",
  "vv68:3.3": "yassa kammassidaṃ phalaṃ.",
  "vv68:4.1": "“Ahañca bhariyā ca manussaloke,",
  "vv68:4.2": "Upassayaṃ arahato adamha;",
  "vv68:4.3": "Annañca pānañca pasannacittā,",
  "vv68:4.4": "Sakkacca dānaṃ vipulaṃ adamha.",
  "vv68:5.1": "Tena metādiso vaṇṇo,",
  "vv68:5.2": "…pe…",
  "vv68:5.3": "Vaṇṇo ca me sabbadisā pabhāsatī”ti.",
  "vv68:6.1": "Paṭhamaupassayadāyakavimānaṃ catutthaṃ."
}