{
  "ps2.7:0.1": "Paṭisambhidāmagga",
  "ps2.7:0.2": "2 Yuganaddhavagga",
  "ps2.7:0.3": "2.7. Dhammacakkakathā",
  "ps2.7:1.0": "2.7.1. Saccavāra",
  "ps2.7:1.1": "Ekaṃ samayaṃ bhagavā bārāṇasiyaṃ viharati …pe…",
  "ps2.7:1.2": "iti hidaṃ āyasmato koṇḍaññassa “aññāsikoṇḍañño” tveva nāmaṃ ahosi.",
  "ps2.7:2.1": "“Idaṃ dukkhaṃ ariyasaccan”ti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
  "ps2.7:3.1": "Cakkhuṃ udapādīti—",
  "ps2.7:3.2": "kenaṭṭhena?",
  "ps2.7:3.3": "Ñāṇaṃ udapādīti—",
  "ps2.7:3.4": "kenaṭṭhena?",
  "ps2.7:3.5": "Paññā udapādīti—",
  "ps2.7:3.6": "kenaṭṭhena?",
  "ps2.7:3.7": "Vijjā udapādīti—",
  "ps2.7:3.8": "kenaṭṭhena?",
  "ps2.7:3.9": "Āloko udapādīti—",
  "ps2.7:3.10": "kenaṭṭhena?",
  "ps2.7:3.11": "**Cakkhuṃ udapādī**ti—",
  "ps2.7:3.12": "dassanaṭṭhena.",
  "ps2.7:3.13": "**Ñāṇaṃ udapādī**ti—",
  "ps2.7:3.14": "ñātaṭṭhena.",
  "ps2.7:3.15": "**Paññā udapādī**ti—",
  "ps2.7:3.16": "pajānanaṭṭhena.",
  "ps2.7:3.17": "**Vijjā udapādī**ti—",
  "ps2.7:3.18": "paṭivedhaṭṭhena.",
  "ps2.7:3.19": "**Āloko udapādī**ti—",
  "ps2.7:3.20": "obhāsaṭṭhena.",
  "ps2.7:4.1": "Cakkhuṃ dhammo, dassanaṭṭho attho.",
  "ps2.7:4.2": "Ñāṇaṃ dhammo, ñātaṭṭho attho.",
  "ps2.7:4.3": "Paññā dhammo, pajānanaṭṭho attho.",
  "ps2.7:4.4": "Vijjā dhammo, paṭivedhaṭṭho attho.",
  "ps2.7:4.5": "Āloko dhammo, obhāsaṭṭho attho.",
  "ps2.7:4.6": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
  "ps2.7:5.1": "**Dhammacakkan**ti kenaṭṭhena dhammacakkaṃ?",
  "ps2.7:5.2": "Dhammañca pavatteti cakkañcāti—dhammacakkaṃ.",
  "ps2.7:5.3": "Cakkañca pavatteti dhammañcāti—dhammacakkaṃ.",
  "ps2.7:5.4": "Dhammena pavattetīti—dhammacakkaṃ.",
  "ps2.7:5.5": "Dhammacariyāya pavattetīti—dhammacakkaṃ.",
  "ps2.7:5.6": "Dhamme ṭhito pavattetīti—dhammacakkaṃ.",
  "ps2.7:5.7": "Dhamme patiṭṭhito pavattetīti—dhammacakkaṃ.",
  "ps2.7:5.8": "Dhamme patiṭṭhāpento pavattetīti—dhammacakkaṃ.",
  "ps2.7:5.9": "Dhamme vasippatto pavattetīti—dhammacakkaṃ.",
  "ps2.7:5.10": "Dhamme vasiṃ pāpento pavattetīti—dhammacakkaṃ.",
  "ps2.7:5.11": "Dhamme pāramippatto pavattetīti—dhammacakkaṃ.",
  "ps2.7:5.12": "Dhamme pāramiṃ pāpento pavattetīti—dhammacakkaṃ.",
  "ps2.7:5.13": "Dhamme vesārajjappatto pavattetīti—dhammacakkaṃ.",
  "ps2.7:5.14": "Dhamme vesārajjaṃ pāpento pavattetīti—dhammacakkaṃ.",
  "ps2.7:5.15": "Dhammaṃ sakkaronto pavattetīti—dhammacakkaṃ.",
  "ps2.7:5.16": "Dhammaṃ garuṃ karonto pavattetīti—dhammacakkaṃ.",
  "ps2.7:5.17": "Dhammaṃ mānento pavattetīti—dhammacakkaṃ.",
  "ps2.7:5.18": "Dhammaṃ pūjento pavattetīti—dhammacakkaṃ.",
  "ps2.7:5.19": "Dhammaṃ apacāyamāno pavattetīti—dhammacakkaṃ.",
  "ps2.7:5.20": "Dhammaddhajo pavattetīti—dhammacakkaṃ.",
  "ps2.7:5.21": "Dhammaketu pavattetīti—dhammacakkaṃ.",
  "ps2.7:5.22": "Dhammādhipateyyo pavattetīti—dhammacakkaṃ.",
  "ps2.7:5.23": "Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṃ.",
  "ps2.7:6.1": "Saddhindriyaṃ dhammo taṃ dhammaṃ pavattetīti—dhammacakkaṃ.",
  "ps2.7:6.2": "Vīriyindriyaṃ dhammo taṃ dhammaṃ pavattetīti—dhammacakkaṃ.",
  "ps2.7:6.3": "Satindriyaṃ dhammo taṃ dhammaṃ pavattetīti—dhammacakkaṃ.",
  "ps2.7:6.4": "Samādhindriyaṃ dhammo taṃ dhammaṃ pavattetīti—dhammacakkaṃ.",
  "ps2.7:6.5": "Paññindriyaṃ dhammo taṃ dhammaṃ pavattetīti—dhammacakkaṃ.",
  "ps2.7:6.6": "Saddhābalaṃ dhammo taṃ dhammaṃ pavattetīti—dhammacakkaṃ.",
  "ps2.7:6.7": "Vīriyabalaṃ dhammo taṃ dhammaṃ pavattetīti—dhammacakkaṃ.",
  "ps2.7:6.8": "Satibalaṃ dhammo taṃ dhammaṃ pavattetīti—dhammacakkaṃ.",
  "ps2.7:6.9": "Samādhibalaṃ dhammo taṃ dhammaṃ pavattetīti—dhammacakkaṃ.",
  "ps2.7:6.10": "Paññābalaṃ dhammo taṃ dhammaṃ pavattetīti—dhammacakkaṃ.",
  "ps2.7:6.11": "Satisambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.12": "Dhammavicayasambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.13": "Vīriyasambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.14": "Pītisambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.15": "Passaddhisambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.16": "Samādhisambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.17": "Upekkhāsambojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:6.18": "Sammādiṭṭhi dhammo taṃ dhammaṃ pavattetīti—dhammacakkaṃ.",
  "ps2.7:6.19": "Sammāsaṅkappo dhammo taṃ dhammaṃ pavattetīti—dhammacakkaṃ.",
  "ps2.7:6.20": "Sammāvācā dhammo taṃ dhammaṃ pavattetīti—dhammacakkaṃ.",
  "ps2.7:6.21": "Sammākammanto dhammo taṃ dhammaṃ pavattetīti—dhammacakkaṃ.",
  "ps2.7:6.22": "Sammāājīvo dhammo taṃ dhammaṃ pavattetīti—dhammacakkaṃ.",
  "ps2.7:6.23": "Sammāvāyāmo dhammo taṃ dhammaṃ pavattetīti—dhammacakkaṃ.",
  "ps2.7:6.24": "Sammāsati dhammo taṃ dhammaṃ pavattetīti—dhammacakkaṃ.",
  "ps2.7:6.25": "Sammāsamādhi dhammo taṃ dhammaṃ pavattetīti—dhammacakkaṃ.",
  "ps2.7:7.1": "Ādhipateyyaṭṭhena indriyaṃ dhammo taṃ dhammaṃ pavattetīti—dhammacakkaṃ.",
  "ps2.7:7.2": "Akampiyaṭṭhena balaṃ dhammo taṃ dhammaṃ pavattetīti—dhammacakkaṃ.",
  "ps2.7:7.3": "Niyyānikaṭṭhena bojjhaṅgo dhammo taṃ dhammaṃ pavattetīti—dhammacakkaṃ.",
  "ps2.7:7.4": "Hetuṭṭhena maggo dhammo taṃ dhammaṃ pavattetīti—dhammacakkaṃ.",
  "ps2.7:7.5": "Upaṭṭhānaṭṭhena satipaṭṭhānā dhammo taṃ dhammaṃ pavattetīti—dhammacakkaṃ.",
  "ps2.7:7.6": "Padahanaṭṭhena sammappadhānā dhammo taṃ dhammaṃ pavattetīti—dhammacakkaṃ.",
  "ps2.7:7.7": "Ijjhanaṭṭhena iddhipādā dhammo taṃ dhammaṃ pavattetīti—dhammacakkaṃ.",
  "ps2.7:7.8": "Tathaṭṭhena saccā dhammo taṃ dhammaṃ pavattetīti—dhammacakkaṃ.",
  "ps2.7:7.9": "Avikkhepaṭṭhena samatho dhammo taṃ dhammaṃ pavattetīti—dhammacakkaṃ.",
  "ps2.7:7.10": "Anupassanaṭṭhena vipassanā dhammo taṃ dhammaṃ pavattetīti—dhammacakkaṃ.",
  "ps2.7:7.11": "Ekarasaṭṭhena samathavipassanā dhammo taṃ dhammaṃ pavattetīti—dhammacakkaṃ.",
  "ps2.7:7.12": "Anativattanaṭṭhena yuganaddhaṃ dhammo taṃ dhammaṃ pavattetīti—dhammacakkaṃ.",
  "ps2.7:7.13": "Saṃvaraṭṭhena sīlavisuddhi dhammo taṃ dhammaṃ pavattetīti—dhammacakkaṃ.",
  "ps2.7:7.14": "Avikkhepaṭṭhena cittavisuddhi dhammo taṃ dhammaṃ pavattetīti—dhammacakkaṃ.",
  "ps2.7:7.15": "Dassanaṭṭhena diṭṭhivisuddhi dhammo taṃ dhammaṃ pavattetīti—dhammacakkaṃ.",
  "ps2.7:7.16": "Muttaṭṭhena vimokkho dhammo taṃ dhammaṃ pavattetīti—dhammacakkaṃ.",
  "ps2.7:7.17": "Paṭivedhaṭṭhena vijjā dhammo taṃ dhammaṃ pavattetīti—dhammacakkaṃ.",
  "ps2.7:7.18": "Pariccāgaṭṭhena vimutti dhammo taṃ dhammaṃ pavattetīti—dhammacakkaṃ.",
  "ps2.7:7.19": "Samucchedaṭṭhena khaye ñāṇaṃ dhammo taṃ dhammaṃ pavattetīti—dhammacakkaṃ.",
  "ps2.7:7.20": "Paṭippassaddhaṭṭhena anuppāde ñāṇaṃ dhammo taṃ dhammaṃ pavattetīti—dhammacakkaṃ.",
  "ps2.7:7.21": "Chando mūlaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.22": "Manasikāro samuṭṭhānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.23": "Phasso samodhānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.24": "Vedanā samosaraṇaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.25": "Samādhi pamukhaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.26": "Sati ādhipateyyaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.27": "Paññā taduttaraṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.28": "Vimutti sāraṭṭhena dhammo taṃ dhammaṃ pavattetīti—dhammacakkaṃ.",
  "ps2.7:7.29": "Amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:8.1": "“Taṃ kho panidaṃ dukkhaṃ ariyasaccaṃ pariññeyyan”ti …pe…",
  "ps2.7:8.2": "pariññātanti pubbe ananussutesu dhammesu cakkhuṃ udapādi …pe…",
  "ps2.7:8.3": "āloko udapādi.",
  "ps2.7:9.1": "Cakkhuṃ udapādīti—",
  "ps2.7:9.2": "kenaṭṭhena …pe…",
  "ps2.7:9.3": "āloko udapādīti—",
  "ps2.7:9.4": "kenaṭṭhena?",
  "ps2.7:9.5": "**Cakkhuṃ udapādī**ti—",
  "ps2.7:9.6": "dassanaṭṭhena …pe…",
  "ps2.7:9.7": "**āloko udapādī**ti—",
  "ps2.7:9.8": "obhāsaṭṭhena.",
  "ps2.7:9.9": "Cakkhuṃ dhammo, dassanaṭṭho attho …pe…",
  "ps2.7:9.10": "āloko dhammo, obhāsaṭṭho attho.",
  "ps2.7:9.11": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
  "ps2.7:10.1": "**Dhammacakkan**ti kenaṭṭhena dhammacakkaṃ?",
  "ps2.7:10.2": "Dhammañca pavatteti cakkañcāti—dhammacakkaṃ.",
  "ps2.7:10.3": "Cakkañca pavatteti dhammañcāti—dhammacakkaṃ.",
  "ps2.7:10.4": "Dhammena pavattetīti—dhammacakkaṃ.",
  "ps2.7:10.5": "Dhammacariyāya pavattetīti—dhammacakkaṃ.",
  "ps2.7:10.6": "Dhamme ṭhito pavattetīti—dhammacakkaṃ.",
  "ps2.7:10.7": "Dhamme patiṭṭhito pavattetīti—dhammacakkaṃ …pe…",
  "ps2.7:10.8": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:11.1": "“Idaṃ dukkhasamudayaṃ ariyasaccan”ti pubbe ananussutesu dhammesu cakkhuṃ udapādi …pe…",
  "ps2.7:11.2": "āloko udapādi …pe…",
  "ps2.7:11.3": "“taṃ kho panidaṃ dukkhasamudayaṃ ariyasaccaṃ pahātabban”ti …pe…",
  "ps2.7:11.4": "“pahīnan”ti pubbe ananussutesu dhammesu cakkhuṃ udapādi …pe…",
  "ps2.7:11.5": "āloko udapādi.",
  "ps2.7:12.1": "Cakkhuṃ udapādīti—",
  "ps2.7:12.2": "kenaṭṭhena …pe…",
  "ps2.7:12.3": "āloko udapādīti—",
  "ps2.7:12.4": "kenaṭṭhena?",
  "ps2.7:12.5": "**Cakkhuṃ udapādī**ti—",
  "ps2.7:12.6": "dassanaṭṭhena …pe…",
  "ps2.7:12.7": "**āloko udapādī**ti—",
  "ps2.7:12.8": "obhāsaṭṭhena.",
  "ps2.7:13.1": "Cakkhuṃ dhammo, dassanaṭṭho attho …pe…",
  "ps2.7:13.2": "āloko dhammo, obhāsaṭṭho attho.",
  "ps2.7:13.3": "Ime pañca dhammā pañca atthā samudayavatthukā saccavatthukā …pe…",
  "ps2.7:13.4": "nirodhavatthukā saccavatthukā …pe…",
  "ps2.7:13.5": "maggavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
  "ps2.7:14.1": "**Dhammacakkan**ti kenaṭṭhena dhammacakkaṃ?",
  "ps2.7:14.2": "Dhammañca pavatteti cakkañcāti—dhammacakkaṃ.",
  "ps2.7:14.3": "Cakkañca pavatteti dhammañcāti—dhammacakkaṃ.",
  "ps2.7:14.4": "Dhammena pavattetīti—dhammacakkaṃ.",
  "ps2.7:14.5": "Dhammacariyāya pavattetīti—dhammacakkaṃ.",
  "ps2.7:14.6": "Dhamme ṭhito pavattetīti—dhammacakkaṃ.",
  "ps2.7:14.7": "Dhamme patiṭṭhito pavattetīti—dhammacakkaṃ …pe…",
  "ps2.7:14.8": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:15.0": "2.7.2. Satipaṭṭhānavāra",
  "ps2.7:15.1": "“‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:15.2": "āloko udapādi.",
  "ps2.7:15.3": "Sā kho panāyaṃ kāye kāyānupassanā bhāvetabbāti me, bhikkhave …pe…",
  "ps2.7:15.4": "bhāvitāti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:15.5": "āloko udapādi.",
  "ps2.7:16.1": "Ayaṃ vedanāsu …pe…",
  "ps2.7:16.2": "ayaṃ citte …",
  "ps2.7:16.3": "ayaṃ dhammesu dhammānupassanāti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:16.4": "āloko udapādi.",
  "ps2.7:16.5": "Sā kho panāyaṃ dhammesu dhammānupassanā bhāvetabbāti me, bhikkhave …pe…",
  "ps2.7:16.6": "bhāvitāti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:16.7": "āloko udapādi”.",
  "ps2.7:17.1": "“Ayaṃ kāye kāyānupassanā”ti pubbe ananussutesu dhammesu cakkhuṃ udapādi …pe…",
  "ps2.7:17.2": "āloko udapādi …pe…",
  "ps2.7:17.3": "sā kho panāyaṃ kāye kāyānupassanā bhāvetabbāti …pe…",
  "ps2.7:17.4": "bhāvitāti pubbe ananussutesu dhammesu cakkhuṃ udapādi …pe…",
  "ps2.7:17.5": "āloko udapādi.",
  "ps2.7:18.1": "Cakkhuṃ udapādīti—",
  "ps2.7:18.2": "kenaṭṭhena …pe…",
  "ps2.7:18.3": "āloko udapādīti—",
  "ps2.7:18.4": "kenaṭṭhena?",
  "ps2.7:18.5": "**Cakkhuṃ udapādī**ti—",
  "ps2.7:18.6": "dassanaṭṭhena …pe…",
  "ps2.7:18.7": "**āloko udapādī**ti—",
  "ps2.7:18.8": "obhāsaṭṭhena.",
  "ps2.7:19.1": "Cakkhuṃ dhammo, dassanaṭṭho attho …pe…",
  "ps2.7:19.2": "āloko dhammo, obhāsaṭṭho attho.",
  "ps2.7:19.3": "Ime pañca dhammā pañca atthā kāyavatthukā satipaṭṭhānavatthukā …pe…",
  "ps2.7:19.4": "vedanāvatthukā satipaṭṭhānavatthukā …",
  "ps2.7:19.5": "cittavatthukā satipaṭṭhānavatthukā …",
  "ps2.7:19.6": "dhammavatthukā satipaṭṭhānavatthukā satipaṭṭhānārammaṇā satipaṭṭhānagocarā satipaṭṭhānasaṅgahitā satipaṭṭhānapariyāpannā satipaṭṭhāne samudāgatā satipaṭṭhāne ṭhitā satipaṭṭhāne patiṭṭhitā.",
  "ps2.7:20.1": "**Dhammacakkan**ti kenaṭṭhena dhammacakkaṃ?",
  "ps2.7:20.2": "Dhammañca pavatteti cakkañcāti—dhammacakkaṃ.",
  "ps2.7:20.3": "Cakkañca pavatteti dhammañcāti—dhammacakkaṃ.",
  "ps2.7:20.4": "Dhammena pavattetīti—dhammacakkaṃ.",
  "ps2.7:20.5": "Dhammacariyāya pavattetīti—dhammacakkaṃ.",
  "ps2.7:20.6": "Dhamme ṭhito pavattetīti—dhammacakkaṃ.",
  "ps2.7:20.7": "Dhamme patiṭṭhito pavattetīti—dhammacakkaṃ …pe…",
  "ps2.7:20.8": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—dhammacakkaṃ.",
  "ps2.7:21.0": "2.7.3. Iddhipādavāra",
  "ps2.7:21.1": "“‘Ayaṃ chandasamādhipadhānasaṅkhārasamannāgato iddhipādo’ti me, bhikkhave pubbe ananussutesu dhammesu cakkhuṃ udapādi …pe…",
  "ps2.7:21.2": "āloko udapādi.",
  "ps2.7:21.3": "‘So kho panāyaṃ chandasamādhipadhānasaṅkhārasamannāgato iddhipādo bhāvetabbo’ti me, bhikkhave …pe…",
  "ps2.7:21.4": "bhāvitoti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:21.5": "āloko udapādi.",
  "ps2.7:22.1": "Ayaṃ vīriyasamādhi …pe…",
  "ps2.7:22.2": "ayaṃ cittasamādhi …pe…",
  "ps2.7:22.3": "ayaṃ vīmaṃsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:22.4": "āloko udapādi.",
  "ps2.7:22.5": "So kho panāyaṃ vīmaṃsāsamādhipadhānasaṅkhārasamannāgato iddhipādo bhāvetabboti me, bhikkhave …pe…",
  "ps2.7:22.6": "bhāvitoti me, bhikkhave, pubbe ananussutesu dhammesu cakkhuṃ udapādi …pe…",
  "ps2.7:22.7": "āloko udapādi”.",
  "ps2.7:23.1": "“Ayaṃ chandasamādhipadhānasaṅkhārasamannāgato iddhipādo”ti pubbe ananussutesu dhammesu cakkhuṃ udapādi …pe…",
  "ps2.7:23.2": "āloko udapādi …pe…",
  "ps2.7:23.3": "so kho panāyaṃ chandasamādhipadhānasaṅkhārasamannāgato iddhipādo bhāvetabboti …pe…",
  "ps2.7:23.4": "bhāvitoti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
  "ps2.7:24.1": "Cakkhuṃ udapādīti—",
  "ps2.7:24.2": "kenaṭṭhena?",
  "ps2.7:24.3": "Ñāṇaṃ udapādīti—",
  "ps2.7:24.4": "kenaṭṭhena?",
  "ps2.7:24.5": "Paññā udapādīti—",
  "ps2.7:24.6": "kenaṭṭhena?",
  "ps2.7:24.7": "Vijjā udapādīti—",
  "ps2.7:24.8": "kenaṭṭhena?",
  "ps2.7:24.9": "Āloko udapādīti—",
  "ps2.7:24.10": "kenaṭṭhena?",
  "ps2.7:24.11": "**Cakkhuṃ udapādī**ti—",
  "ps2.7:24.12": "dassanaṭṭhena.",
  "ps2.7:24.13": "**Ñāṇaṃ udapādī**ti—",
  "ps2.7:24.14": "ñātaṭṭhena.",
  "ps2.7:24.15": "**Paññā** **udapādī**ti—",
  "ps2.7:24.16": "pajānanaṭṭhena.",
  "ps2.7:24.17": "**Vijjā udapādī**ti—",
  "ps2.7:24.18": "paṭivedhaṭṭhena.",
  "ps2.7:24.19": "**Āloko udapādī**ti—",
  "ps2.7:24.20": "obhāsaṭṭhena.",
  "ps2.7:25.1": "Cakkhuṃ dhammo, dassanaṭṭho attho.",
  "ps2.7:25.2": "Ñāṇaṃ dhammo, ñātaṭṭho attho.",
  "ps2.7:25.3": "Paññā dhammo, pajānanaṭṭho attho.",
  "ps2.7:25.4": "Vijjā dhammo, paṭivedhaṭṭho attho.",
  "ps2.7:25.5": "Āloko dhammo, obhāsaṭṭho attho.",
  "ps2.7:25.6": "Ime pañca dhammā pañca atthā chandavatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.",
  "ps2.7:26.1": "**Dhammacakkan**ti kenaṭṭhena dhammacakkaṃ?",
  "ps2.7:26.2": "Dhammañca pavatteti cakkañcāti—dhammacakkaṃ.",
  "ps2.7:26.3": "Cakkañca pavatteti dhammañcāti—dhammacakkaṃ.",
  "ps2.7:26.4": "Dhammena pavattetīti—dhammacakkaṃ.",
  "ps2.7:26.5": "Dhammacariyāya pavattetīti—dhammacakkaṃ.",
  "ps2.7:26.6": "Dhamme ṭhito pavattetīti—dhammacakkaṃ.",
  "ps2.7:26.7": "Dhamme patiṭṭhito pavattetīti—dhammacakkaṃ.",
  "ps2.7:26.8": "Dhamme patiṭṭhāpento pavattetīti—dhammacakkaṃ.",
  "ps2.7:26.9": "Dhamme vasippatto pavattetīti—dhammacakkaṃ.",
  "ps2.7:26.10": "Dhamme vasiṃ pāpento pavattetīti—dhammacakkaṃ.",
  "ps2.7:26.11": "Dhamme pāramippatto pavattetīti—dhammacakkaṃ.",
  "ps2.7:26.12": "Dhamme pāramiṃ pāpento pavattetīti—dhammacakkaṃ …pe…",
  "ps2.7:26.13": "dhammaṃ apacāyamāno pavattetīti—dhammacakkaṃ.",
  "ps2.7:26.14": "Dhammaddhajo pavattetīti—dhammacakkaṃ.",
  "ps2.7:26.15": "Dhammaketu pavattetīti—dhammacakkaṃ.",
  "ps2.7:26.16": "Dhammādhipateyyo pavattetīti—dhammacakkaṃ.",
  "ps2.7:26.17": "Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṃ.",
  "ps2.7:27.1": "“Saddhindriyaṃ dhammo.",
  "ps2.7:27.2": "Taṃ dhammaṃ pavattetī”ti—dhammacakkaṃ …pe…",
  "ps2.7:27.3": "amatogadhaṃ nibbānaṃ pariyosānaṭṭhena dhammo.",
  "ps2.7:27.4": "Taṃ dhammaṃ pavattetīti—dhammacakkaṃ.",
  "ps2.7:28.1": "Ayaṃ vīriyasamādhipadhānasaṅkhārasamannāgato iddhipādoti pubbe ananussutesu dhammesu cakkhuṃ udapādi …pe…",
  "ps2.7:28.2": "āloko udapādi …pe…",
  "ps2.7:28.3": "so kho panāyaṃ vīriyasamādhipadhānasaṅkhārasamannāgato iddhipādo bhāvetabboti …pe…",
  "ps2.7:28.4": "bhāvitoti pubbe ananussutesu dhammesu cakkhuṃ udapādi …pe…",
  "ps2.7:28.5": "āloko udapādi.",
  "ps2.7:29.1": "Cakkhuṃ udapādīti—",
  "ps2.7:29.2": "kenaṭṭhena …pe…",
  "ps2.7:29.3": "āloko udapādīti—",
  "ps2.7:29.4": "kenaṭṭhena?",
  "ps2.7:29.5": "**Cakkhuṃ udapādī**ti—",
  "ps2.7:29.6": "dassanaṭṭhena …pe…",
  "ps2.7:29.7": "**āloko udapādī**ti—",
  "ps2.7:29.8": "obhāsaṭṭhena.",
  "ps2.7:30.1": "Cakkhuṃ dhammo, dassanaṭṭho attho …pe…",
  "ps2.7:30.2": "āloko dhammo, obhāsaṭṭho attho.",
  "ps2.7:30.3": "Ime pañca dhammā pañca atthā vīriyavatthukā iddhipādavatthukā …pe…",
  "ps2.7:30.4": "cittavatthukā iddhipādavatthukā …",
  "ps2.7:30.5": "vīmaṃsāvatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.",
  "ps2.7:31.1": "**Dhammacakkan**ti kenaṭṭhena dhammacakkaṃ?",
  "ps2.7:31.2": "Dhammañca pavatteti cakkañcāti—dhammacakkaṃ.",
  "ps2.7:31.3": "Cakkañca pavatteti dhammañcāti—dhammacakkaṃ.",
  "ps2.7:31.4": "Dhammena pavattetīti—dhammacakkaṃ.",
  "ps2.7:31.5": "Dhammacariyāya pavattetīti—dhammacakkaṃ.",
  "ps2.7:31.6": "Dhamme ṭhito pavattetīti—dhammacakkaṃ.",
  "ps2.7:31.7": "Dhamme patiṭṭhito pavattetīti—dhammacakkaṃ …pe…",
  "ps2.7:31.8": "amatogadhaṃ nibbānaṃ pariyosānaṭṭhena dhammo.",
  "ps2.7:31.9": "Taṃ dhammaṃ pavattetīti—dhammacakkanti.",
  "ps2.7:31.10": "Dhammacakkakathā niṭṭhitā."
}