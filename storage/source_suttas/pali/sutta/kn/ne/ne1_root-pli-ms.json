{
  "ne1:0.1": "Netti",
  "ne1:0.2": "1. Saṅgahavāra",
  "ne1:0.3": "Namo tassa Bhagavato Arahato Sammāsambuddhassa.",
  "ne1:1.1": "Yaṃ loko pūjayate,",
  "ne1:1.2": "Salokapālo sadā namassati ca;",
  "ne1:1.3": "Tasseta sāsanavaraṃ,",
  "ne1:1.4": "Vidūhi ñeyyaṃ naravarassa.",
  "ne1:2.1": "Dvādasa padāni suttaṃ,",
  "ne1:2.2": "Taṃ sabbaṃ byañjanañca attho ca;",
  "ne1:2.3": "Taṃ viññeyyaṃ ubhayaṃ,",
  "ne1:2.4": "Ko attho byañjanaṃ katamaṃ.",
  "ne1:3.1": "Soḷasahārā netti,",
  "ne1:3.2": "Pañcanayā sāsanassa pariyeṭṭhi;",
  "ne1:3.3": "Aṭṭhārasamūlapadā,",
  "ne1:3.4": "Mahakaccānena niddiṭṭhā.",
  "ne1:4.1": "Hārā byañjanavicayo,",
  "ne1:4.2": "Suttassa nayā tayo ca suttattho;",
  "ne1:4.3": "Ubhayaṃ pariggahītaṃ,",
  "ne1:4.4": "Vuccati suttaṃ yathāsuttaṃ.",
  "ne1:5.1": "Yā ceva desanā yañca,",
  "ne1:5.2": "Desitaṃ ubhayameva viññeyyaṃ;",
  "ne1:5.3": "Tatrāyamānupubbī,",
  "ne1:5.4": "Navavidhasuttantapariyeṭṭhīti.",
  "ne1:5.5": "Saṅgahavāro."
}