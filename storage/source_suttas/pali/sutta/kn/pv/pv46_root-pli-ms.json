{
  "pv46:0.1": "Petavatthu",
  "pv46:0.2": "Mahāvagga",
  "pv46:0.3": "11. Pāṭaliputtapetavatthu",
  "pv46:1.1": "“Diṭṭhā tayā nirayā tiracchānayoni,",
  "pv46:1.2": "Petā asurā athavāpi mānusā devā;",
  "pv46:1.3": "Sayamaddasa kammavipākamattano,",
  "pv46:1.4": "Nessāmi taṃ pāṭaliputtamakkhataṃ;",
  "pv46:1.5": "Tattha gantvā kusalaṃ karohi kammaṃ”.",
  "pv46:2.1": "“Atthakāmosi me yakkha,",
  "pv46:2.2": "hitakāmosi devate;",
  "pv46:2.3": "Karomi tuyhaṃ vacanaṃ,",
  "pv46:2.4": "tvaṃsi ācariyo mama.",
  "pv46:3.1": "Diṭṭhā mayā nirayā tiracchānayoni,",
  "pv46:3.2": "Petā asurā athavāpi mānusā devā;",
  "pv46:3.3": "Sayamaddasaṃ kammavipākamattano,",
  "pv46:3.4": "Kāhāmi puññāni anappakānī”ti.",
  "pv46:4.1": "Pāṭaliputtapetavatthu ekādasamaṃ."
}