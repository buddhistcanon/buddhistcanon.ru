{
  "tha-ap74:0.1": "Therāpadāna",
  "tha-ap74:0.2": "Nāgasamālavagga",
  "tha-ap74:0.3": "2. Padasaññakattheraapadāna",
  "tha-ap74:1.1": "“Akkantañca padaṃ disvā,",
  "tha-ap74:1.2": "tissassādiccabandhuno;",
  "tha-ap74:1.3": "Haṭṭho haṭṭhena cittena,",
  "tha-ap74:1.4": "pade cittaṃ pasādayiṃ.",
  "tha-ap74:2.1": "Dvenavute ito kappe,",
  "tha-ap74:2.2": "yaṃ saññamalabhiṃ tadā;",
  "tha-ap74:2.3": "Duggatiṃ nābhijānāmi,",
  "tha-ap74:2.4": "padasaññāyidaṃ phalaṃ.",
  "tha-ap74:3.1": "Ito sattamake kappe,",
  "tha-ap74:3.2": "sumedho nāma khattiyo;",
  "tha-ap74:3.3": "Sattaratanasampanno,",
  "tha-ap74:3.4": "cakkavattī mahabbalo.",
  "tha-ap74:4.1": "Paṭisambhidā catasso,",
  "tha-ap74:4.2": "…pe…",
  "tha-ap74:4.3": "kataṃ buddhassa sāsanaṃ”.",
  "tha-ap74:5.1": "Itthaṃ sudaṃ āyasmā padasaññako thero imā gāthāyo abhāsitthāti.",
  "tha-ap74:6.1": "Padasaññakattherassāpadānaṃ dutiyaṃ."
}