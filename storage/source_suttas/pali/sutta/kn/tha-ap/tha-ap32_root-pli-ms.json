{
  "tha-ap32:0.1": "Therāpadāna",
  "tha-ap32:0.2": "Subhūtivagga",
  "tha-ap32:0.3": "10. Khomadāyakattheraapadāna",
  "tha-ap32:1.1": "“Nagare bandhumatiyā,",
  "tha-ap32:1.2": "ahosiṃ vāṇijo tadā;",
  "tha-ap32:1.3": "Teneva dāraṃ posemi,",
  "tha-ap32:1.4": "ropemi bījasampadaṃ.",
  "tha-ap32:2.1": "Rathiyaṃ paṭipannassa,",
  "tha-ap32:2.2": "vipassissa mahesino;",
  "tha-ap32:2.3": "Ekaṃ khomaṃ mayā dinnaṃ,",
  "tha-ap32:2.4": "kusalatthāya satthuno.",
  "tha-ap32:3.1": "Ekanavutito kappe,",
  "tha-ap32:3.2": "yaṃ khomamadadiṃ tadā;",
  "tha-ap32:3.3": "Duggatiṃ nābhijānāmi,",
  "tha-ap32:3.4": "khomadānassidaṃ phalaṃ.",
  "tha-ap32:4.1": "Sattarase ito kappe,",
  "tha-ap32:4.2": "eko sindhavasandhano;",
  "tha-ap32:4.3": "Sattaratanasampanno,",
  "tha-ap32:4.4": "catudīpamhi issaro.",
  "tha-ap32:5.1": "Paṭisambhidā catasso,",
  "tha-ap32:5.2": "Vimokkhāpi ca aṭṭhime;",
  "tha-ap32:5.3": "Chaḷabhiññā sacchikatā,",
  "tha-ap32:5.4": "Kataṃ buddhassa sāsanaṃ”. (991)",
  "tha-ap32:6.1": "Itthaṃ sudaṃ āyasmā khomadāyako thero imā gāthāyo abhāsitthāti.",
  "tha-ap32:7.1": "Khomadāyakattherassāpadānaṃ dasamaṃ.",
  "tha-ap32:8.1": "Tassuddānaṃ",
  "tha-ap32:9.1": "Subhūti upavāno ca,",
  "tha-ap32:9.2": "saraṇo sīlagāhako;",
  "tha-ap32:9.3": "Annasaṃsāvako dhūpo,",
  "tha-ap32:9.4": "pulino uttiyena ca.",
  "tha-ap32:10.1": "Añjalī khomadāyī ca,",
  "tha-ap32:10.2": "daseva tatiye gaṇe;",
  "tha-ap32:10.3": "Pañcāsītisataṃ vuttā,",
  "tha-ap32:10.4": "gāthāyo sabbapiṇḍitā.",
  "tha-ap32:11.1": "Subhūtivaggo tatiyo.",
  "tha-ap32:12.1": "Catutthabhāṇavāraṃ."
}