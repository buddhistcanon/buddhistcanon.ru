{
  "tha-ap49:0.1": "Therāpadāna",
  "tha-ap49:0.2": "Upālivagga",
  "tha-ap49:0.3": "7. Sayanadāyakattheraapadāna",
  "tha-ap49:1.1": "“Siddhatthassa bhagavato,",
  "tha-ap49:1.2": "mettacittassa tādino;",
  "tha-ap49:1.3": "Sayanaggaṃ mayā dinnaṃ,",
  "tha-ap49:1.4": "dussabhaṇḍehi atthataṃ.",
  "tha-ap49:2.1": "Paṭiggahesi bhagavā,",
  "tha-ap49:2.2": "kappiyaṃ sayanāsanaṃ;",
  "tha-ap49:2.3": "Uṭṭhāya sayanā tamhā,",
  "tha-ap49:2.4": "vehāsaṃ uggamī jino.",
  "tha-ap49:3.1": "Catunnavutito kappe,",
  "tha-ap49:3.2": "yaṃ sayanamadāsahaṃ;",
  "tha-ap49:3.3": "Duggatiṃ nābhijānāmi,",
  "tha-ap49:3.4": "sayanassa idaṃ phalaṃ.",
  "tha-ap49:4.1": "Ekapaññāsito kappe,",
  "tha-ap49:4.2": "varako devasavhayo;",
  "tha-ap49:4.3": "Sattaratanasampanno,",
  "tha-ap49:4.4": "cakkavattī mahabbalo.",
  "tha-ap49:5.1": "Paṭisambhidā catasso,",
  "tha-ap49:5.2": "…pe…",
  "tha-ap49:5.3": "kataṃ buddhassa sāsanaṃ”.",
  "tha-ap49:6.1": "Itthaṃ sudaṃ āyasmā sayanadāyako thero imā gāthāyo abhāsitthāti.",
  "tha-ap49:7.1": "Sayanadāyakattherassāpadānaṃ sattamaṃ."
}