{
  "tha-ap288:0.1": "Therāpadāna",
  "tha-ap288:0.2": "Paṇṇadāyakavagga",
  "tha-ap288:0.3": "6 Upaṭṭhākadāyakattheraapadāna",
  "tha-ap288:1.1": "“Rathiyaṃ paṭipajjantaṃ,",
  "tha-ap288:1.2": "āhutīnaṃ paṭiggahaṃ;",
  "tha-ap288:1.3": "Dvipadindaṃ mahānāgaṃ,",
  "tha-ap288:1.4": "lokajeṭṭhaṃ narāsabhaṃ.",
  "tha-ap288:2.1": "Pakkosāpiya tassāhaṃ,",
  "tha-ap288:2.2": "sabbalokahitesino;",
  "tha-ap288:2.3": "Upaṭṭhāko mayā dinno,",
  "tha-ap288:2.4": "siddhatthassa mahesino.",
  "tha-ap288:3.1": "Paṭiggahetvā sambuddho,",
  "tha-ap288:3.2": "niyyādesi mahāmuni;",
  "tha-ap288:3.3": "Uṭṭhāya āsanā tamhā,",
  "tha-ap288:3.4": "pakkāmi pācināmukho.",
  "tha-ap288:4.1": "Catunnavutito kappe,",
  "tha-ap288:4.2": "upaṭṭhākamadaṃ tadā;",
  "tha-ap288:4.3": "Duggatiṃ nābhijānāmi,",
  "tha-ap288:4.4": "upaṭṭhānassidaṃ phalaṃ.",
  "tha-ap288:5.1": "Sattapaññāsito kappe,",
  "tha-ap288:5.2": "balasenasanāmako;",
  "tha-ap288:5.3": "Sattaratanasampanno,",
  "tha-ap288:5.4": "cakkavattī mahabbalo.",
  "tha-ap288:6.1": "Paṭisambhidā catasso,",
  "tha-ap288:6.2": "…pe…",
  "tha-ap288:6.3": "kataṃ buddhassa sāsanaṃ”.",
  "tha-ap288:7.1": "Itthaṃ sudaṃ āyasmā upaṭṭhākadāyako thero imā gāthāyo abhāsitthāti.",
  "tha-ap288:8.1": "Upaṭṭhākadāyakattherassāpadānaṃ chaṭṭhaṃ."
}