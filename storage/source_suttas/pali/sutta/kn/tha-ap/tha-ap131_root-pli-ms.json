{
  "tha-ap131:0.1": "Therāpadāna",
  "tha-ap131:0.2": "Sereyyavagga",
  "tha-ap131:0.3": "9 Gaṇṭhipupphiyattheraapadāna",
  "tha-ap131:1.1": "“Suvaṇṇavaṇṇo sambuddho,",
  "tha-ap131:1.2": "vipassī dakkhiṇāraho;",
  "tha-ap131:1.3": "Purakkhato sāvakehi,",
  "tha-ap131:1.4": "ārāmā abhinikkhami.",
  "tha-ap131:2.1": "Disvānahaṃ buddhaseṭṭhaṃ,",
  "tha-ap131:2.2": "sabbaññuṃ tamanāsakaṃ;",
  "tha-ap131:2.3": "Pasannacitto sumano,",
  "tha-ap131:2.4": "gaṇṭhipupphaṃ apūjayiṃ.",
  "tha-ap131:3.1": "Tena cittappasādena,",
  "tha-ap131:3.2": "dvipadindassa tādino;",
  "tha-ap131:3.3": "Haṭṭho haṭṭhena cittena,",
  "tha-ap131:3.4": "puna vandiṃ tathāgataṃ.",
  "tha-ap131:4.1": "Ekanavutito kappe,",
  "tha-ap131:4.2": "yaṃ pupphamabhiropayiṃ;",
  "tha-ap131:4.3": "Duggatiṃ nābhijānāmi,",
  "tha-ap131:4.4": "buddhapūjāyidaṃ phalaṃ.",
  "tha-ap131:5.1": "Ekatālīsito kappe,",
  "tha-ap131:5.2": "caraṇo nāma khattiyo;",
  "tha-ap131:5.3": "Sattaratanasampanno,",
  "tha-ap131:5.4": "cakkavattī mahabbalo.",
  "tha-ap131:6.1": "Paṭisambhidā catasso,",
  "tha-ap131:6.2": "…pe…",
  "tha-ap131:6.3": "kataṃ buddhassa sāsanaṃ”.",
  "tha-ap131:7.1": "Itthaṃ sudaṃ āyasmā gaṇṭhipupphiyo thero imā gāthāyo abhāsitthāti.",
  "tha-ap131:8.1": "Gaṇṭhipupphiyattherassāpadānaṃ navamaṃ."
}