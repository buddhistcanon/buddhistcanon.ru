{
  "tha-ap265:0.1": "Therāpadāna",
  "tha-ap265:0.2": "Padumukkhipavagga",
  "tha-ap265:0.3": "3. Aḍḍhacandiyattheraapadāna",
  "tha-ap265:1.1": "“Tissassa kho bhagavato,",
  "tha-ap265:1.2": "bodhiyā pādaputtame;",
  "tha-ap265:1.3": "Aḍḍhacandaṃ mayā dinnaṃ,",
  "tha-ap265:1.4": "dharaṇīruhapādape.",
  "tha-ap265:2.1": "Dvenavute ito kappe,",
  "tha-ap265:2.2": "yaṃ candamabhiropayiṃ;",
  "tha-ap265:2.3": "Duggatiṃ nābhijānāmi,",
  "tha-ap265:2.4": "bodhipūjāyidaṃ phalaṃ.",
  "tha-ap265:3.1": "Pañcavīse ito kappe,",
  "tha-ap265:3.2": "devalo nāma khattiyo;",
  "tha-ap265:3.3": "Sattaratanasampanno,",
  "tha-ap265:3.4": "cakkavattī mahabbalo.",
  "tha-ap265:4.1": "Paṭisambhidā catasso,",
  "tha-ap265:4.2": "…pe…",
  "tha-ap265:4.3": "kataṃ buddhassa sāsanaṃ”.",
  "tha-ap265:5.1": "Itthaṃ sudaṃ āyasmā aḍḍhacandiyo thero imā gāthāyo abhāsitthāti.",
  "tha-ap265:6.1": "Aḍḍhacandiyattherassāpadānaṃ tatiyaṃ."
}