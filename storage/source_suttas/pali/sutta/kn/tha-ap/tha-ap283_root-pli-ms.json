{
  "tha-ap283:0.1": "Therāpadāna",
  "tha-ap283:0.2": "Paṇṇadāyakavagga",
  "tha-ap283:0.3": "1. Paṇṇadāyakattheraapadāna",
  "tha-ap283:1.1": "“Paṇṇasāle nisinnomhi,",
  "tha-ap283:1.2": "paṇṇabhojanabhojano;",
  "tha-ap283:1.3": "Upaviṭṭhañca maṃ santaṃ,",
  "tha-ap283:1.4": "upāgacchi mahāisi.",
  "tha-ap283:2.1": "Siddhattho lokapajjoto,",
  "tha-ap283:2.2": "sabbalokatikicchako;",
  "tha-ap283:2.3": "Tassa paṇṇaṃ mayā dinnaṃ,",
  "tha-ap283:2.4": "nisinnaṃ paṇṇasanthare.",
  "tha-ap283:3.1": "Catunnavutito kappe,",
  "tha-ap283:3.2": "yaṃ paṇṇamadadiṃ tadā;",
  "tha-ap283:3.3": "Duggatiṃ nābhijānāmi,",
  "tha-ap283:3.4": "paṇṇadānassidaṃ phalaṃ.",
  "tha-ap283:4.1": "Paṭisambhidā catasso,",
  "tha-ap283:4.2": "vimokkhāpi ca aṭṭhime;",
  "tha-ap283:4.3": "Chaḷabhiññā sacchikatā,",
  "tha-ap283:4.4": "kataṃ buddhassa sāsanaṃ”.",
  "tha-ap283:5.1": "Itthaṃ sudaṃ āyasmā paṇṇadāyako thero imā gāthāyo abhāsitthāti.",
  "tha-ap283:6.1": "Paṇṇadāyakattherassāpadānaṃ paṭhamaṃ."
}