{
  "tha-ap171:0.1": "Therāpadāna",
  "tha-ap171:0.2": "Supāricariyavagga",
  "tha-ap171:0.3": "9. Samādapakattheraapadāna",
  "tha-ap171:1.1": "“Nagare bandhumatiyā,",
  "tha-ap171:1.2": "mahāpūgagaṇo ahu;",
  "tha-ap171:1.3": "Tesāhaṃ pavaro āsiṃ,",
  "tha-ap171:1.4": "mama baddhacarā ca te.",
  "tha-ap171:2.1": "Sabbe te sannipātetvā,",
  "tha-ap171:2.2": "puññakamme samādayiṃ;",
  "tha-ap171:2.3": "Māḷaṃ kassāma saṃghassa,",
  "tha-ap171:2.4": "puññakkhettaṃ anuttaraṃ.",
  "tha-ap171:3.1": "Sādhūti te paṭissutvā,",
  "tha-ap171:3.2": "mama chandavasānugā;",
  "tha-ap171:3.3": "Niṭṭhāpetvā ca taṃ māḷaṃ,",
  "tha-ap171:3.4": "vipassissa adamhase.",
  "tha-ap171:4.1": "Ekanavutito kappe,",
  "tha-ap171:4.2": "yaṃ māḷamadadiṃ tadā;",
  "tha-ap171:4.3": "Duggatiṃ nābhijānāmi,",
  "tha-ap171:4.4": "māḷadānassidaṃ phalaṃ.",
  "tha-ap171:5.1": "Ekūnasattatikappe,",
  "tha-ap171:5.2": "eko āsi janādhipo;",
  "tha-ap171:5.3": "Ādeyyo nāma nāmena,",
  "tha-ap171:5.4": "cakkavattī mahabbalo.",
  "tha-ap171:6.1": "Paṭisambhidā catasso,",
  "tha-ap171:6.2": "…pe…",
  "tha-ap171:6.3": "kataṃ buddhassa sāsanaṃ”.",
  "tha-ap171:7.1": "Itthaṃ sudaṃ āyasmā samādapako thero imā gāthāyo abhāsitthāti.",
  "tha-ap171:8.1": "Samādapakattherassāpadānaṃ navamaṃ."
}