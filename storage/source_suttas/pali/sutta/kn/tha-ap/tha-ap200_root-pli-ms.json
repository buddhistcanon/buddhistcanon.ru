{
  "tha-ap200:0.1": "Therāpadāna",
  "tha-ap200:0.2": "Tamālapupphiyavagga",
  "tha-ap200:0.3": "8 Muṭṭhipūjakattheraapadāna",
  "tha-ap200:1.1": "“Sumedho nāma bhagavā,",
  "tha-ap200:1.2": "lokajeṭṭho narāsabho;",
  "tha-ap200:1.3": "Pacchime anukampāya,",
  "tha-ap200:1.4": "padhānaṃ padahī jino.",
  "tha-ap200:2.1": "Tassa caṅkamamānassa,",
  "tha-ap200:2.2": "dvipadindassa tādino;",
  "tha-ap200:2.3": "Girinelassa pupphānaṃ,",
  "tha-ap200:2.4": "muṭṭhiṃ buddhassa ropayiṃ.",
  "tha-ap200:3.1": "Tena cittappasādena,",
  "tha-ap200:3.2": "sukkamūlena codito;",
  "tha-ap200:3.3": "Tiṃsakappasahassāni,",
  "tha-ap200:3.4": "duggatiṃ nupapajjahaṃ.",
  "tha-ap200:4.1": "Tevīsatikappasate,",
  "tha-ap200:4.2": "sunelo nāma khattiyo;",
  "tha-ap200:4.3": "Sattaratanasampanno,",
  "tha-ap200:4.4": "eko āsiṃ mahabbalo.",
  "tha-ap200:5.1": "Paṭisambhidā catasso,",
  "tha-ap200:5.2": "…pe…",
  "tha-ap200:5.3": "kataṃ buddhassa sāsanaṃ”.",
  "tha-ap200:6.1": "Itthaṃ sudaṃ āyasmā muṭṭhipūjako thero imā gāthāyo abhāsitthāti.",
  "tha-ap200:7.1": "Muṭṭhipūjakattherassāpadānaṃ aṭṭhamaṃ."
}