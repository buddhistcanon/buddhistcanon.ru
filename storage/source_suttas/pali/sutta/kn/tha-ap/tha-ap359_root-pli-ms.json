{
  "tha-ap359:0.1": "Therāpadāna",
  "tha-ap359:0.2": "Saddasaññakavagga",
  "tha-ap359:0.3": "7 Supuṭakapūjakattheraapadāna",
  "tha-ap359:1.1": "“Divāvihārā nikkhanto,",
  "tha-ap359:1.2": "vipassī lokanāyako;",
  "tha-ap359:1.3": "Bhikkhāya vicaranto so,",
  "tha-ap359:1.4": "mama santikupāgami.",
  "tha-ap359:2.1": "Tato patīto sumano,",
  "tha-ap359:2.2": "buddhaseṭṭhassa tādino;",
  "tha-ap359:2.3": "Loṇasupuṭakaṃ datvā,",
  "tha-ap359:2.4": "kappaṃ saggamhi modahaṃ.",
  "tha-ap359:3.1": "Ekanavutito kappe,",
  "tha-ap359:3.2": "yaṃ puṭakamadāsahaṃ;",
  "tha-ap359:3.3": "Duggatiṃ nābhijānāmi,",
  "tha-ap359:3.4": "puṭakassa idaṃ phalaṃ.",
  "tha-ap359:4.1": "Paṭisambhidā catasso,",
  "tha-ap359:4.2": "…pe…",
  "tha-ap359:4.3": "kataṃ buddhassa sāsanaṃ”.",
  "tha-ap359:5.1": "Itthaṃ sudaṃ āyasmā supuṭakapūjako thero imā gāthāyo abhāsitthāti.",
  "tha-ap359:6.1": "Supuṭakapūjakattherassāpadānaṃ sattamaṃ."
}