{
  "tha-ap326:0.1": "Therāpadāna",
  "tha-ap326:0.2": "Umāpupphiyavagga",
  "tha-ap326:0.3": "4. Yaññasāmikattheraapadāna",
  "tha-ap326:1.1": "“Jātiyā sattavassohaṃ,",
  "tha-ap326:1.2": "ahosiṃ mantapāragū;",
  "tha-ap326:1.3": "Kulavattaṃ adhāresiṃ,",
  "tha-ap326:1.4": "yañño ussāhito mayā.",
  "tha-ap326:2.1": "Cullāsītisahassāni,",
  "tha-ap326:2.2": "pasū haññanti me tadā;",
  "tha-ap326:2.3": "Sārathambhupanītāni,",
  "tha-ap326:2.4": "yaññatthāya upaṭṭhitā.",
  "tha-ap326:3.1": "Ukkāmukhapahaṭṭhova,",
  "tha-ap326:3.2": "khadiraṅgārasannibho;",
  "tha-ap326:3.3": "Udayantova sūriyo,",
  "tha-ap326:3.4": "puṇṇamāyeva candimā.",
  "tha-ap326:4.1": "Siddhattho sabbasiddhattho,",
  "tha-ap326:4.2": "tilokamahito hito;",
  "tha-ap326:4.3": "Upagantvāna sambuddho,",
  "tha-ap326:4.4": "idaṃ vacanamabravi.",
  "tha-ap326:5.1": "‘Ahiṃsā sabbapāṇīnaṃ,",
  "tha-ap326:5.2": "kumāra mama ruccati;",
  "tha-ap326:5.3": "Theyyā ca aticārā ca,",
  "tha-ap326:5.4": "majjapānā ca ārati.",
  "tha-ap326:6.1": "Rati ca samacariyāya,",
  "tha-ap326:6.2": "bāhusaccaṃ kataññutā;",
  "tha-ap326:6.3": "Diṭṭhe dhamme parattha ca,",
  "tha-ap326:6.4": "dhammā ete pasaṃsiyā.",
  "tha-ap326:7.1": "Ete dhamme bhāvayitvā,",
  "tha-ap326:7.2": "sabbasattahite rato;",
  "tha-ap326:7.3": "Buddhe cittaṃ pasādetvā,",
  "tha-ap326:7.4": "bhāvehi maggamuttamaṃ’.",
  "tha-ap326:8.1": "Idaṃ vatvāna sabbaññū,",
  "tha-ap326:8.2": "lokajeṭṭho narāsabho;",
  "tha-ap326:8.3": "Mamevaṃ anusāsitvā,",
  "tha-ap326:8.4": "vehāsaṃ uggato gato.",
  "tha-ap326:9.1": "Pubbe cittaṃ visodhetvā,",
  "tha-ap326:9.2": "pacchā cittaṃ pasādayiṃ;",
  "tha-ap326:9.3": "Tena cittappasādena,",
  "tha-ap326:9.4": "tusitaṃ upapajjahaṃ.",
  "tha-ap326:10.1": "Catunnavutito kappe,",
  "tha-ap326:10.2": "yadā cittaṃ pasādayiṃ;",
  "tha-ap326:10.3": "Duggatiṃ nābhijānāmi,",
  "tha-ap326:10.4": "buddhasaññāyidaṃ phalaṃ.",
  "tha-ap326:11.1": "Paṭisambhidā catasso,",
  "tha-ap326:11.2": "…pe…",
  "tha-ap326:11.3": "kataṃ buddhassa sāsanaṃ”.",
  "tha-ap326:12.1": "Itthaṃ sudaṃ āyasmā yaññasāmiko thero imā gāthāyo abhāsitthāti.",
  "tha-ap326:13.1": "Yaññasāmikattherassāpadānaṃ catutthaṃ."
}