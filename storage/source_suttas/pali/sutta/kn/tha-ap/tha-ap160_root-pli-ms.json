{
  "tha-ap160:0.1": "Therāpadāna",
  "tha-ap160:0.2": "Bandhujīvakavagga",
  "tha-ap160:0.3": "8. Nāgapupphiyattheraapadāna",
  "tha-ap160:1.1": "“Suvaccho nāma nāmena,",
  "tha-ap160:1.2": "brāhmaṇo mantapāragū;",
  "tha-ap160:1.3": "Purakkhato sasissehi,",
  "tha-ap160:1.4": "vasate pabbatantare.",
  "tha-ap160:2.1": "Padumuttaro nāma jino,",
  "tha-ap160:2.2": "āhutīnaṃ paṭiggaho;",
  "tha-ap160:2.3": "Mamuddharitukāmo so,",
  "tha-ap160:2.4": "āgacchi mama santikaṃ.",
  "tha-ap160:3.1": "Vehāsamhi caṅkamati,",
  "tha-ap160:3.2": "dhūpāyati jalate tathā;",
  "tha-ap160:3.3": "Hāsaṃ mamaṃ viditvāna,",
  "tha-ap160:3.4": "pakkāmi pācināmukho.",
  "tha-ap160:4.1": "Tañca acchariyaṃ disvā,",
  "tha-ap160:4.2": "abbhutaṃ lomahaṃsanaṃ;",
  "tha-ap160:4.3": "Nāgapupphaṃ gahetvāna,",
  "tha-ap160:4.4": "gatamaggamhi okiriṃ.",
  "tha-ap160:5.1": "Satasahassito kappe,",
  "tha-ap160:5.2": "yaṃ pupphaṃ okiriṃ ahaṃ;",
  "tha-ap160:5.3": "Tena cittappasādena,",
  "tha-ap160:5.4": "duggatiṃ nupapajjahaṃ.",
  "tha-ap160:6.1": "Ekattiṃse kappasate,",
  "tha-ap160:6.2": "rājā āsi mahāraho;",
  "tha-ap160:6.3": "Sattaratanasampanno,",
  "tha-ap160:6.4": "cakkavattī mahabbalo.",
  "tha-ap160:7.1": "Paṭisambhidā catasso,",
  "tha-ap160:7.2": "…pe…",
  "tha-ap160:7.3": "kataṃ buddhassa sāsanaṃ”.",
  "tha-ap160:8.1": "Itthaṃ sudaṃ āyasmā nāgapupphiyo thero imā gāthāyo abhāsitthāti.",
  "tha-ap160:9.1": "Nāgapupphiyattherassāpadānaṃ aṭṭhamaṃ."
}