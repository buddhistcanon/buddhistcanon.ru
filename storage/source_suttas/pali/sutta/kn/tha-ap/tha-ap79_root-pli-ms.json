{
  "tha-ap79:0.1": "Therāpadāna",
  "tha-ap79:0.2": "Nāgasamālavagga",
  "tha-ap79:0.3": "7. Sūcidāyakattheraapadāna",
  "tha-ap79:1.1": "“Tiṃsakappasahassamhi,",
  "tha-ap79:1.2": "sambuddho lokanāyako;",
  "tha-ap79:1.3": "Sumedho nāma nāmena,",
  "tha-ap79:1.4": "bāttiṃsavaralakkhaṇo.",
  "tha-ap79:2.1": "Tassa kañcanavaṇṇassa,",
  "tha-ap79:2.2": "dvipadindassa tādino;",
  "tha-ap79:2.3": "Pañca sūcī mayā dinnā,",
  "tha-ap79:2.4": "sibbanatthāya cīvaraṃ.",
  "tha-ap79:3.1": "Teneva sūcidānena,",
  "tha-ap79:3.2": "nipuṇatthavipassakaṃ;",
  "tha-ap79:3.3": "Tikkhaṃ lahuñca phāsuñca,",
  "tha-ap79:3.4": "ñāṇaṃ me udapajjatha.",
  "tha-ap79:4.1": "Kilesā jhāpitā mayhaṃ,",
  "tha-ap79:4.2": "bhavā sabbe samūhatā;",
  "tha-ap79:4.3": "Dhāremi antimaṃ dehaṃ,",
  "tha-ap79:4.4": "sammāsambuddhasāsane.",
  "tha-ap79:5.1": "Dvipadādhipatī nāma,",
  "tha-ap79:5.2": "rājāno caturo ahuṃ;",
  "tha-ap79:5.3": "Sattaratanasampannā,",
  "tha-ap79:5.4": "cakkavattī mahabbalā.",
  "tha-ap79:6.1": "Paṭisambhidā catasso,",
  "tha-ap79:6.2": "…pe…",
  "tha-ap79:6.3": "kataṃ buddhassa sāsanaṃ”.",
  "tha-ap79:7.1": "Itthaṃ sudaṃ āyasmā sūcidāyako thero imā gāthāyo abhāsitthāti.",
  "tha-ap79:8.1": "Sūcidāyakattherassāpadānaṃ sattamaṃ."
}