{
  "tha-ap101:0.1": "Therāpadāna",
  "tha-ap101:0.2": "Sudhāvagga",
  "tha-ap101:0.3": "9. Veyyāvaccakattheraapadāna",
  "tha-ap101:1.1": "“Vipassissa bhagavato,",
  "tha-ap101:1.2": "mahāpūgagaṇo ahu;",
  "tha-ap101:1.3": "Veyyāvaccakaro āsiṃ,",
  "tha-ap101:1.4": "sabbakiccesu vāvaṭo.",
  "tha-ap101:2.1": "Deyyadhammo ca me natthi,",
  "tha-ap101:2.2": "sugatassa mahesino;",
  "tha-ap101:2.3": "Avandiṃ satthuno pāde,",
  "tha-ap101:2.4": "vippasannena cetasā.",
  "tha-ap101:3.1": "Ekanavutito kappe,",
  "tha-ap101:3.2": "veyyāvaccaṃ akāsahaṃ;",
  "tha-ap101:3.3": "Duggatiṃ nābhijānāmi,",
  "tha-ap101:3.4": "veyyāvaccassidaṃ phalaṃ.",
  "tha-ap101:4.1": "Ito ca aṭṭhame kappe,",
  "tha-ap101:4.2": "rājā āsiṃ sucintito;",
  "tha-ap101:4.3": "Sattaratanasampanno,",
  "tha-ap101:4.4": "cakkavattī mahabbalo.",
  "tha-ap101:5.1": "Paṭisambhidā catasso,",
  "tha-ap101:5.2": "…pe…",
  "tha-ap101:5.3": "kataṃ buddhassa sāsanaṃ”.",
  "tha-ap101:6.1": "Itthaṃ sudaṃ āyasmā veyyāvaccako thero imā gāthāyo abhāsitthāti.",
  "tha-ap101:7.1": "Veyyāvaccakattherassāpadānaṃ navamaṃ."
}