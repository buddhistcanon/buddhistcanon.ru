{
  "tha-ap214:0.1": "Therāpadāna",
  "tha-ap214:0.2": "Hatthivagga",
  "tha-ap214:0.3": "2. Pānadhidāyakattheraapadāna",
  "tha-ap214:1.1": "“Āraññikassa isino,",
  "tha-ap214:1.2": "cirarattatapassino;",
  "tha-ap214:1.3": "Vuddhassa bhāvitattassa,",
  "tha-ap214:1.4": "adāsiṃ pānadhiṃ ahaṃ.",
  "tha-ap214:2.1": "Tena kammena dvipadinda,",
  "tha-ap214:2.2": "lokajeṭṭha narāsabha;",
  "tha-ap214:2.3": "Dibbayānaṃ anubhomi,",
  "tha-ap214:2.4": "pubbakammassidaṃ phalaṃ.",
  "tha-ap214:3.1": "Catunnavute ito kappe,",
  "tha-ap214:3.2": "yaṃ kammamakariṃ tadā;",
  "tha-ap214:3.3": "Duggatiṃ nābhijānāmi,",
  "tha-ap214:3.4": "pānadhissa idaṃ phalaṃ.",
  "tha-ap214:4.1": "Sattasattatito kappe,",
  "tha-ap214:4.2": "aṭṭha āsiṃsu khattiyā;",
  "tha-ap214:4.3": "Suyānā nāma nāmena,",
  "tha-ap214:4.4": "cakkavattī mahabbalā.",
  "tha-ap214:5.1": "Paṭisambhidā catasso,",
  "tha-ap214:5.2": "…pe…",
  "tha-ap214:5.3": "kataṃ buddhassa sāsanaṃ”.",
  "tha-ap214:6.1": "Itthaṃ sudaṃ āyasmā pānadhidāyako thero imā gāthāyo abhāsitthāti.",
  "tha-ap214:7.1": "Pānadhidāyakattherassāpadānaṃ dutiyaṃ."
}