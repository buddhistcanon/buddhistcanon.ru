{
  "tha-ap142:0.1": "Therāpadāna",
  "tha-ap142:0.2": "Sobhitavagga",
  "tha-ap142:0.3": "10 Piyālaphaladāyakattheraapadāna",
  "tha-ap142:1.1": "“Pārāvato tadā āsiṃ,",
  "tha-ap142:1.2": "paraṃ anuparodhako;",
  "tha-ap142:1.3": "Pabbhāre seyyaṃ kappemi,",
  "tha-ap142:1.4": "avidūre sikhisatthuno.",
  "tha-ap142:2.1": "Sāyaṃ pātañca passāmi,",
  "tha-ap142:2.2": "buddhaṃ lokagganāyakaṃ;",
  "tha-ap142:2.3": "Deyyadhammo ca me natthi,",
  "tha-ap142:2.4": "dvipadindassa tādino.",
  "tha-ap142:3.1": "Piyālaphalamādāya,",
  "tha-ap142:3.2": "agamaṃ buddhasantikaṃ;",
  "tha-ap142:3.3": "Paṭiggahesi bhagavā,",
  "tha-ap142:3.4": "lokajeṭṭho narāsabho.",
  "tha-ap142:4.1": "Tato paraṃ upādāya,",
  "tha-ap142:4.2": "paricāriṃ vināyakaṃ;",
  "tha-ap142:4.3": "Tena cittappasādena,",
  "tha-ap142:4.4": "tattha kālaṅkato ahaṃ.",
  "tha-ap142:5.1": "Ekattiṃse ito kappe,",
  "tha-ap142:5.2": "yaṃ phalaṃ adadiṃ ahaṃ;",
  "tha-ap142:5.3": "Duggatiṃ nābhijānāmi,",
  "tha-ap142:5.4": "phaladānassidaṃ phalaṃ.",
  "tha-ap142:6.1": "Ito pannarase kappe,",
  "tha-ap142:6.2": "tayo āsuṃ piyālino;",
  "tha-ap142:6.3": "Sattaratanasampannā,",
  "tha-ap142:6.4": "cakkavattī mahabbalā.",
  "tha-ap142:7.1": "Paṭisambhidā catasso,",
  "tha-ap142:7.2": "…pe…",
  "tha-ap142:7.3": "kataṃ buddhassa sāsanaṃ”. (1935)",
  "tha-ap142:8.1": "Itthaṃ sudaṃ āyasmā piyālaphaladāyako thero imā gāthāyo abhāsitthāti.",
  "tha-ap142:9.1": "Piyālaphaladāyakattherassāpadānaṃ dasamaṃ.",
  "tha-ap142:10.1": "Sobhitavaggo cuddasamo.",
  "tha-ap142:11.1": "Tassuddānaṃ",
  "tha-ap142:12.1": "Sobhitasudassano ca,",
  "tha-ap142:12.2": "candano pupphachadano;",
  "tha-ap142:12.3": "Raho campakapupphī ca,",
  "tha-ap142:12.4": "atthasandassakena ca.",
  "tha-ap142:13.1": "Ekapasādī sāladado,",
  "tha-ap142:13.2": "dasamo phaladāyako;",
  "tha-ap142:13.3": "Gāthāyo sattati dve ca,",
  "tha-ap142:13.4": "gaṇitāyo vibhāvibhi."
}