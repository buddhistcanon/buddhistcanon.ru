{
  "tha-ap231:0.1": "Therāpadāna",
  "tha-ap231:0.2": "Ālambaṇadāyakavagga",
  "tha-ap231:0.3": "9 Sukatāveḷiyattheraapadāna",
  "tha-ap231:1.1": "“Asito nāma nāmena,",
  "tha-ap231:1.2": "mālākāro ahaṃ tadā;",
  "tha-ap231:1.3": "Āveḷaṃ paggahetvāna,",
  "tha-ap231:1.4": "rañño dātuṃ vajāmahaṃ.",
  "tha-ap231:2.1": "Asampattomhi rājānaṃ,",
  "tha-ap231:2.2": "addasaṃ sikhināyakaṃ;",
  "tha-ap231:2.3": "Haṭṭho haṭṭhena cittena,",
  "tha-ap231:2.4": "buddhassa abhiropayiṃ.",
  "tha-ap231:3.1": "Ekattiṃse ito kappe,",
  "tha-ap231:3.2": "yaṃ pupphamabhipūjayiṃ;",
  "tha-ap231:3.3": "Duggatiṃ nābhijānāmi,",
  "tha-ap231:3.4": "buddhapūjāyidaṃ phalaṃ.",
  "tha-ap231:4.1": "Pañcavīse ito kappe,",
  "tha-ap231:4.2": "rājāhosiṃ mahabbalo;",
  "tha-ap231:4.3": "Vebhāro nāma nāmena,",
  "tha-ap231:4.4": "cakkavattī mahabbalo.",
  "tha-ap231:5.1": "Paṭisambhidā catasso,",
  "tha-ap231:5.2": "…pe…",
  "tha-ap231:5.3": "kataṃ buddhassa sāsanaṃ”.",
  "tha-ap231:6.1": "Itthaṃ sudaṃ āyasmā sukatāveḷiyo thero imā gāthāyo abhāsitthāti.",
  "tha-ap231:7.1": "Sukatāveḷiyattherassāpadānaṃ navamaṃ."
}