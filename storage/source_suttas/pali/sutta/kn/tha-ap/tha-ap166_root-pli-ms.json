{
  "tha-ap166:0.1": "Therāpadāna",
  "tha-ap166:0.2": "Supāricariyavagga",
  "tha-ap166:0.3": "4. Desapūjakattheraapadāna",
  "tha-ap166:1.1": "“Atthadassī tu bhagavā,",
  "tha-ap166:1.2": "lokajeṭṭho narāsabho;",
  "tha-ap166:1.3": "Abbhuggantvāna vehāsaṃ,",
  "tha-ap166:1.4": "gacchate anilañjase.",
  "tha-ap166:2.1": "Yamhi dese ṭhito satthā,",
  "tha-ap166:2.2": "abbhuggacchi mahāmuni;",
  "tha-ap166:2.3": "Tāhaṃ desaṃ apūjesiṃ,",
  "tha-ap166:2.4": "pasanno sehi pāṇibhi.",
  "tha-ap166:3.1": "Aṭṭhārase kappasate,",
  "tha-ap166:3.2": "addasaṃ yaṃ mahāmuniṃ;",
  "tha-ap166:3.3": "Duggatiṃ nābhijānāmi,",
  "tha-ap166:3.4": "desapūjāyidaṃ phalaṃ.",
  "tha-ap166:4.1": "Ekādase kappasate,",
  "tha-ap166:4.2": "gosujātasanāmako;",
  "tha-ap166:4.3": "Sattaratanasampanno,",
  "tha-ap166:4.4": "cakkavattī mahabbalo.",
  "tha-ap166:5.1": "Paṭisambhidā catasso,",
  "tha-ap166:5.2": "…pe…",
  "tha-ap166:5.3": "kataṃ buddhassa sāsanaṃ”.",
  "tha-ap166:6.1": "Itthaṃ sudaṃ āyasmā desapūjako thero imā gāthāyo abhāsitthāti.",
  "tha-ap166:7.1": "Desapūjakattherassāpadānaṃ catutthaṃ."
}