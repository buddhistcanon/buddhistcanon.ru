{
  "cp14:0.1": "Cariyāpiṭaka",
  "cp14:0.2": "Hatthināgavagga",
  "cp14:0.3": "Sīlapāramī 4",
  "cp14:0.4": "Cūḷabodhicariya",
  "cp14:1.1": "“Punāparaṃ yadā homi,",
  "cp14:1.2": "cūḷabodhi susīlavā;",
  "cp14:1.3": "Bhavaṃ disvāna bhayato,",
  "cp14:1.4": "nekkhammaṃ abhinikkhamiṃ.",
  "cp14:2.1": "Yā me dutiyikā āsi,",
  "cp14:2.2": "brāhmaṇī kanakasannibhā;",
  "cp14:2.3": "Sāpi vaṭṭe anapekkhā,",
  "cp14:2.4": "nekkhammaṃ abhinikkhami.",
  "cp14:3.1": "Nirālayā chinnabandhū,",
  "cp14:3.2": "anapekkhā kule gaṇe;",
  "cp14:3.3": "Carantā gāmanigamaṃ,",
  "cp14:3.4": "bārāṇasimupāgamuṃ.",
  "cp14:4.1": "Tattha vasāma nipakā,",
  "cp14:4.2": "asaṃsaṭṭhā kule gaṇe;",
  "cp14:4.3": "Nirākule appasadde,",
  "cp14:4.4": "rājuyyāne vasāmubho.",
  "cp14:5.1": "Uyyānadassanaṃ gantvā,",
  "cp14:5.2": "rājā addasa brāhmaṇiṃ;",
  "cp14:5.3": "Upagamma mamaṃ pucchi,",
  "cp14:5.4": "‘tuyhesā kā kassa bhariyā’.",
  "cp14:6.1": "Evaṃ vutte, ahaṃ tassa,",
  "cp14:6.2": "idaṃ vacanamabraviṃ;",
  "cp14:6.3": "‘Na mayhaṃ bhariyā esā,",
  "cp14:6.4": "sahadhammā ekasāsanī’.",
  "cp14:7.1": "Tissā sārattagadhito,",
  "cp14:7.2": "gāhāpetvāna ceṭake;",
  "cp14:7.3": "Nippīḷayanto balasā,",
  "cp14:7.4": "antepuraṃ pavesayi.",
  "cp14:8.1": "Odapattakiyā mayhaṃ,",
  "cp14:8.2": "sahajā ekasāsanī;",
  "cp14:8.3": "Ākaḍḍhitvā nayantiyā,",
  "cp14:8.4": "kopo me upapajjatha.",
  "cp14:9.1": "Saha kope samuppanne,",
  "cp14:9.2": "sīlabbatamanussariṃ;",
  "cp14:9.3": "Tattheva kopaṃ niggaṇhiṃ,",
  "cp14:9.4": "nādāsiṃ vaḍḍhitūpari.",
  "cp14:10.1": "Yadi naṃ brāhmaṇiṃ koci,",
  "cp14:10.2": "koṭṭeyya tiṇhasattiyā;",
  "cp14:10.3": "Neva sīlaṃ pabhindeyyaṃ,",
  "cp14:10.4": "bodhiyāyeva kāraṇā.",
  "cp14:11.1": "Na mesā brāhmaṇī dessā,",
  "cp14:11.2": "napi me balaṃ na vijjati;",
  "cp14:11.3": "Sabbaññutaṃ piyaṃ mayhaṃ,",
  "cp14:11.4": "tasmā sīlānurakkhisan”ti.",
  "cp14:12.1": "Cūḷabodhicariyaṃ catutthaṃ."
}