{
  "ya10.3.1:0.1": "10 Indriyayamaka",
  "ya10.3.1:0.2": "10.3 Pariññāvāra",
  "ya10.3.1:0.3": "10.3.1. Paccuppannavāra",
  "ya10.3.1:1.0": "10.3.1.1. Anuloma",
  "ya10.3.1:1.1": "» Yo cakkhundriyaṃ parijānāti so sotindriyaṃ parijānātīti? Āmantā.",
  "ya10.3.1:2.1": "« Yo vā pana sotindriyaṃ parijānāti so cakkhundriyaṃ parijānātīti? Āmantā.",
  "ya10.3.1:3.1": "» Yo cakkhundriyaṃ parijānāti so domanassindriyaṃ pajahatīti? No.",
  "ya10.3.1:4.1": "« Yo vā pana domanassindriyaṃ pajahati so cakkhundriyaṃ parijānātīti? No.",
  "ya10.3.1:5.1": "» Yo cakkhundriyaṃ parijānāti so anaññātaññassāmītindriyaṃ bhāvetīti? No.",
  "ya10.3.1:6.1": "« Yo vā pana anaññātaññassāmītindriyaṃ bhāveti so cakkhundriyaṃ parijānātīti? No.",
  "ya10.3.1:7.1": "» Yo cakkhundriyaṃ parijānāti so aññindriyaṃ bhāvetīti? Āmantā.",
  "ya10.3.1:8.1": "« Yo vā pana aññindriyaṃ bhāveti so cakkhundriyaṃ parijānātīti?",
  "ya10.3.1:9.1": "Dve puggalā aññindriyaṃ bhāventi, no ca cakkhundriyaṃ parijānanti. Aggamaggasamaṅgī aññindriyañca bhāveti cakkhundriyañca parijānāti.",
  "ya10.3.1:10.1": "» Yo cakkhundriyaṃ parijānāti so aññātāvindriyaṃ sacchikarotīti? No.",
  "ya10.3.1:11.1": "« Yo vā pana aññātāvindriyaṃ sacchikaroti so cakkhundriyaṃ parijānātīti? No. (Cakkhundriyamūlakaṃ.)",
  "ya10.3.1:12.1": "» Yo domanassindriyaṃ pajahati so anaññātaññassāmītindriyaṃ bhāvetīti? No.",
  "ya10.3.1:13.1": "« Yo vā pana anaññātaññassāmītindriyaṃ bhāveti so domanassindriyaṃ pajahatīti? No.",
  "ya10.3.1:14.1": "» Yo domanassindriyaṃ pajahati so aññindriyaṃ bhāvetīti? Āmantā.",
  "ya10.3.1:15.1": "« Yo vā pana aññindriyaṃ bhāveti so domanassindriyaṃ pajahatīti?",
  "ya10.3.1:16.1": "Dve puggalā aññindriyaṃ bhāventi, no ca domanassindriyaṃ pajahanti. Anāgāmimaggasamaṅgī aññindriyañca bhāveti domanassindriyañca pajahati.",
  "ya10.3.1:17.1": "» Yo domanassindriyaṃ pajahati so aññātāvindriyaṃ sacchikarotīti? No.",
  "ya10.3.1:18.1": "« Yo vā pana aññātāvindriyaṃ sacchikaroti so domanassindriyaṃ pajahatīti? No. (Domanassindriyamūlakaṃ.)",
  "ya10.3.1:19.1": "» Yo anaññātaññassāmītindriyaṃ bhāveti so aññindriyaṃ bhāvetīti? No.",
  "ya10.3.1:20.1": "« Yo vā pana aññindriyaṃ bhāveti so anaññātaññassāmītindriyaṃ bhāvetīti? No.",
  "ya10.3.1:21.1": "» Yo anaññātaññassāmītindriyaṃ bhāveti so aññātāvindriyaṃ sacchikarotīti? No.",
  "ya10.3.1:22.1": "« Yo vā pana aññātāvindriyaṃ sacchikaroti so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)",
  "ya10.3.1:23.1": "» Yo aññindriyaṃ bhāveti so aññātāvindriyaṃ sacchikarotīti? No.",
  "ya10.3.1:24.1": "« Yo vā pana aññātāvindriyaṃ sacchikaroti so aññindriyaṃ bhāvetīti? No. (Aññindriyamūlakaṃ.)",
  "ya10.3.1:25.0": "10.3.1.2. Paccanīka",
  "ya10.3.1:25.1": "» Yo cakkhundriyaṃ na parijānāti so domanassindriyaṃ nappajahatīti?",
  "ya10.3.1:26.1": "Anāgāmimaggasamaṅgī cakkhundriyaṃ na parijānāti, no ca domanassindriyaṃ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti.",
  "ya10.3.1:27.1": "« Yo vā pana domanassindriyaṃ nappajahati so cakkhundriyaṃ na parijānātīti?",
  "ya10.3.1:28.1": "Aggamaggasamaṅgī domanassindriyaṃ nappajahati, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti.",
  "ya10.3.1:29.1": "» Yo cakkhundriyaṃ na parijānāti so anaññātaññassāmītindriyaṃ na bhāvetīti?",
  "ya10.3.1:30.1": "Aṭṭhamako cakkhundriyaṃ na parijānāti, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi.",
  "ya10.3.1:31.1": "« Yo vā pana anaññātaññassāmītindriyaṃ na bhāveti so cakkhundriyaṃ na parijānātīti?",
  "ya10.3.1:32.1": "Aggamaggasamaṅgī anaññātaññassāmītindriyaṃ na bhāveti, no ca cakkhundriyaṃ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti.",
  "ya10.3.1:33.1": "» Yo cakkhundriyaṃ na parijānāti so aññindriyaṃ na bhāvetīti?",
  "ya10.3.1:34.1": "Dve puggalā cakkhundriyaṃ na parijānanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi.",
  "ya10.3.1:35.1": "« Yo vā pana aññindriyaṃ na bhāveti so cakkhundriyaṃ na parijānātīti? Āmantā.",
  "ya10.3.1:36.1": "» Yo cakkhundriyaṃ na parijānāti so aññātāvindriyaṃ na sacchikarotīti?",
  "ya10.3.1:37.1": "Yo aggaphalaṃ sacchikaroti so cakkhundriyaṃ na parijānāti, no ca aññātāvindriyaṃ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti.",
  "ya10.3.1:38.1": "« Yo vā pana aññātāvindriyaṃ na sacchikaroti so cakkhundriyaṃ na parijānātīti?",
  "ya10.3.1:39.1": "Aggamaggasamaṅgī aññātāvindriyaṃ na sacchikaroti, no ca cakkhundriyaṃ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṃ.)",
  "ya10.3.1:40.1": "» Yo domanassindriyaṃ nappajahati so anaññātaññassāmītindriyaṃ na bhāvetīti?",
  "ya10.3.1:41.1": "Aṭṭhamako domanassindriyaṃ nappajahati, no ca anaññātaññassāmītindriyaṃ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi.",
  "ya10.3.1:42.1": "« Yo vā pana anaññātaññassāmītindriyaṃ na bhāveti so domanassindriyaṃ nappajahatīti?",
  "ya10.3.1:43.1": "Anāgāmimaggasamaṅgī anaññātaññassāmītindriyaṃ na bhāveti, no ca domanassindriyaṃ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti.",
  "ya10.3.1:44.1": "» Yo domanassindriyaṃ nappajahati so aññindriyaṃ na bhāvetīti?",
  "ya10.3.1:45.1": "Dve puggalā domanassindriyaṃ nappajahanti, no ca aññindriyaṃ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi.",
  "ya10.3.1:46.1": "« Yo vā pana aññindriyaṃ na bhāveti so domanassindriyaṃ nappajahatīti? Āmantā.",
  "ya10.3.1:47.1": "» Yo domanassindriyaṃ nappajahati so aññātāvindriyaṃ na sacchikarotīti?",
  "ya10.3.1:48.1": "Yo aggaphalaṃ sacchikaroti so domanassindriyaṃ nappajahati, no ca aññātāvindriyaṃ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti.",
  "ya10.3.1:49.1": "« Yo vā pana aññātāvindriyaṃ na sacchikaroti so domanassindriyaṃ nappajahatīti?",
  "ya10.3.1:50.1": "Anāgāmimaggasamaṅgī aññātāvindriyaṃ na sacchikaroti, no ca domanassindriyaṃ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṃ.)",
  "ya10.3.1:51.1": "» Yo anaññātaññassāmītindriyaṃ na bhāveti so aññindriyaṃ na bhāvetīti?",
  "ya10.3.1:52.1": "Tayo maggasamaṅgino anaññātaññassāmītindriyaṃ na bhāventi, no ca aññindriyaṃ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi.",
  "ya10.3.1:53.1": "« Yo vā pana aññindriyaṃ na bhāveti so anaññātaññassāmītindriyaṃ na bhāvetīti?",
  "ya10.3.1:54.1": "Aṭṭhamako aññindriyaṃ na bhāveti, no ca anaññātaññassāmītindriyaṃ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi.",
  "ya10.3.1:55.1": "» Yo anaññātaññassāmītindriyaṃ na bhāveti so aññātāvindriyaṃ na sacchikarotīti?",
  "ya10.3.1:56.1": "Yo aggaphalaṃ sacchikaroti so anaññātaññassāmītindriyaṃ na bhāveti, no ca aññātāvindriyaṃ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti.",
  "ya10.3.1:57.1": "« Yo vā pana aññātāvindriyaṃ na sacchikaroti so anaññātaññassāmītindriyaṃ na bhāvetīti?",
  "ya10.3.1:58.1": "Aṭṭhamako aññātāvindriyaṃ na sacchikaroti, no ca anaññātaññassāmītindriyaṃ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṃ.)",
  "ya10.3.1:59.1": "» Yo aññindriyaṃ na bhāveti so aññātāvindriyaṃ na sacchikarotīti?",
  "ya10.3.1:60.1": "Yo aggaphalaṃ sacchikaroti so aññindriyaṃ na bhāveti, no ca aññātāvindriyaṃ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti.",
  "ya10.3.1:61.1": "« Yo vā pana aññātāvindriyaṃ na sacchikaroti so aññindriyaṃ na bhāvetīti?",
  "ya10.3.1:62.1": "Tayo maggasamaṅgino aññātāvindriyaṃ na sacchikaronti, no ca aññindriyaṃ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṃ.)"
}