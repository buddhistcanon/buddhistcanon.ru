{
  "kv11.8:0.1": "Kathāvatthu",
  "kv11.8:0.2": "Mahāpaṇṇāsaka",
  "kv11.8:0.3": "Ekādasamavagga",
  "kv11.8:0.4": "Aniccatākathā",
  "kv11.8:1.1": "☑ Aniccatā parinipphannāti?",
  "kv11.8:1.2": "Āmantā.",
  "kv11.8:1.3": "Tāya aniccatāya aniccatā parinipphannāti?",
  "kv11.8:1.4": "Na hevaṃ vattabbe …pe…",
  "kv11.8:1.5": "tāya aniccatāya aniccatā parinipphannāti?",
  "kv11.8:1.6": "Āmantā.",
  "kv11.8:1.7": "Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti?",
  "kv11.8:1.8": "Na hevaṃ vattabbe.",
  "kv11.8:2.1": "☑ Jarā parinipphannāti?",
  "kv11.8:2.2": "Āmantā.",
  "kv11.8:2.3": "Tāya jarāya jarā parinipphannāti?",
  "kv11.8:2.4": "Na hevaṃ vattabbe …pe…",
  "kv11.8:2.5": "tāya jarāya jarā parinipphannāti?",
  "kv11.8:2.6": "Āmantā.",
  "kv11.8:2.7": "Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti?",
  "kv11.8:2.8": "Na hevaṃ vattabbe …pe….",
  "kv11.8:3.1": "☑ Maraṇaṃ parinipphannanti?",
  "kv11.8:3.2": "Āmantā.",
  "kv11.8:3.3": "Tassa maraṇassa maraṇaṃ parinipphannanti?",
  "kv11.8:3.4": "Na hevaṃ vattabbe.",
  "kv11.8:3.5": "Tassa maraṇassa maraṇaṃ parinipphannanti?",
  "kv11.8:3.6": "Āmantā.",
  "kv11.8:3.7": "Tassa tasseva natthi dukkhassantakiriyā, natthi vaṭṭupacchedo, natthi anupādāparinibbānanti?",
  "kv11.8:3.8": "Na hevaṃ vattabbe …pe….",
  "kv11.8:4.1": "☑ Rūpaṃ parinipphannaṃ, rūpassa aniccatā atthīti?",
  "kv11.8:4.2": "Āmantā.",
  "kv11.8:4.3": "Aniccatā parinipphannā, aniccatāya aniccatā atthīti?",
  "kv11.8:4.4": "Na hevaṃ vattabbe …pe…",
  "kv11.8:4.5": "rūpaṃ parinipphannaṃ, rūpassa jarā atthīti?",
  "kv11.8:4.6": "Āmantā.",
  "kv11.8:4.7": "Jarā parinipphannā, jarāya jarā atthīti?",
  "kv11.8:4.8": "Na hevaṃ vattabbe …pe….",
  "kv11.8:5.1": "☑ Rūpaṃ parinipphannaṃ, rūpassa bhedo atthi, antaradhānaṃ atthīti?",
  "kv11.8:5.2": "Āmantā.",
  "kv11.8:5.3": "Maraṇaṃ parinipphannaṃ, maraṇassa bhedo atthi, antaradhānaṃ atthīti?",
  "kv11.8:5.4": "Na hevaṃ vattabbe …pe….",
  "kv11.8:6.1": "☑ Vedanā …pe…",
  "kv11.8:6.2": "saññā … saṅkhārā …pe…",
  "kv11.8:6.3": "viññāṇaṃ parinipphannaṃ, viññāṇassa aniccatā atthīti?",
  "kv11.8:6.4": "Āmantā.",
  "kv11.8:6.5": "Aniccatā parinipphannā, aniccatāya aniccatā atthīti?",
  "kv11.8:6.6": "Na hevaṃ vattabbe …pe…",
  "kv11.8:6.7": "viññāṇaṃ parinipphannaṃ, viññāṇassa jarā atthīti?",
  "kv11.8:6.8": "Āmantā.",
  "kv11.8:6.9": "Jarā parinipphannā, jarāya jarā atthīti?",
  "kv11.8:6.10": "Na hevaṃ vattabbe …pe….",
  "kv11.8:7.1": "☑ Viññāṇaṃ parinipphannaṃ, viññāṇassa bhedo atthi, antaradhānaṃ atthīti?",
  "kv11.8:7.2": "Āmantā.",
  "kv11.8:7.3": "Maraṇaṃ parinipphannaṃ, maraṇassa bhedo atthi, antaradhānaṃ atthīti?",
  "kv11.8:7.4": "Na hevaṃ vattabbe …pe….",
  "kv11.8:7.5": "Aniccatākathā niṭṭhitā.",
  "kv11.8:7.6": "Ekādasamo vaggo.",
  "kv11.8:7.7": "Tassuddānaṃ",
  "kv11.8:8.1": "Anusayā abyākatā, ahetukā, cittavippayuttā, aññāṇe vigate ñāṇī, ñāṇaṃ cittavippayuttaṃ, yattha sadde ñāṇaṃ pavattati, iddhibalena samannāgato kappaṃ tiṭṭheyya, cittasantati samādhi, dhammaṭṭhitatā, aniccatāti."
}