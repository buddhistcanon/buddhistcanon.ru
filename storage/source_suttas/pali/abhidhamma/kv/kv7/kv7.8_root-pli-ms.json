{
  "kv7.8:0.1": "Kathāvatthu",
  "kv7.8:0.2": "Mahāpaṇṇāsaka",
  "kv7.8:0.3": "Sattamavagga",
  "kv7.8:0.4": "Jarāmaraṇaṃvipākotikathā",
  "kv7.8:1.1": "☑ Jarāmaraṇaṃ vipākoti?",
  "kv7.8:1.2": "Āmantā.",
  "kv7.8:1.3": "Sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ, vedanāya sampayuttaṃ, saññāya sampayuttaṃ, cetanāya sampayuttaṃ, cittena sampayuttaṃ, sārammaṇaṃ;",
  "kv7.8:1.4": "atthi tassa āvaṭṭanā ābhogo samannāhāro manasikāro cetanā patthanā paṇidhīti?",
  "kv7.8:1.5": "Na hevaṃ vattabbe …pe…",
  "kv7.8:1.6": "nanu na sukhavedaniyaṃ na dukkhavedaniyaṃ …pe… anārammaṇaṃ;",
  "kv7.8:1.7": "natthi tassa āvaṭṭanā …pe… paṇidhīti?",
  "kv7.8:1.8": "Āmantā.",
  "kv7.8:1.9": "Hañci na sukhavedaniyaṃ na dukkhavedaniyaṃ …pe… anārammaṇaṃ;",
  "kv7.8:1.10": "natthi tassa āvaṭṭanā …pe… paṇidhi, no ca vata re vattabbe—",
  "kv7.8:1.11": "“jarāmaraṇaṃ vipāko”ti.",
  "kv7.8:2.1": "☑ Phasso vipāko, phasso sukhavedaniyo dukkhavedaniyo …pe…",
  "kv7.8:2.2": "sārammaṇo;",
  "kv7.8:2.3": "atthi tassa āvaṭṭanā …pe… paṇidhīti?",
  "kv7.8:2.4": "Āmantā.",
  "kv7.8:2.5": "Jarāmaraṇaṃ vipāko, jarāmaraṇaṃ sukhavedaniyaṃ dukkhavedaniyaṃ …pe…",
  "kv7.8:2.6": "sārammaṇaṃ;",
  "kv7.8:2.7": "atthi tassa āvaṭṭanā …pe… paṇidhīti?",
  "kv7.8:2.8": "Na hevaṃ vattabbe …pe….",
  "kv7.8:3.1": "☑ Jarāmaraṇaṃ vipāko, jarāmaraṇaṃ na sukhavedaniyaṃ na dukkhavedaniyaṃ …pe… anārammaṇaṃ;",
  "kv7.8:3.2": "natthi tassa āvaṭṭanā …pe… paṇidhīti?",
  "kv7.8:3.3": "Āmantā.",
  "kv7.8:3.4": "Phasso vipāko, phasso na sukhavedaniyo na dukkhavedaniyo …pe… anārammaṇo;",
  "kv7.8:3.5": "natthi tassa āvaṭṭanā …pe… paṇidhīti?",
  "kv7.8:3.6": "Na hevaṃ vattabbe …pe….",
  "kv7.8:4.1": "☑ Akusalānaṃ dhammānaṃ jarāmaraṇaṃ, akusalānaṃ dhammānaṃ vipākoti?",
  "kv7.8:4.2": "Āmantā.",
  "kv7.8:4.3": "Kusalānaṃ dhammānaṃ jarāmaraṇaṃ, kusalānaṃ dhammānaṃ vipākoti?",
  "kv7.8:4.4": "Na hevaṃ vattabbe …pe….",
  "kv7.8:5.1": "☑ Kusalānaṃ dhammānaṃ jarāmaraṇaṃ, na vattabbaṃ—",
  "kv7.8:5.2": "“kusalānaṃ dhammānaṃ vipāko”ti?",
  "kv7.8:5.3": "Āmantā.",
  "kv7.8:5.4": "Akusalānaṃ dhammānaṃ jarāmaraṇaṃ, na vattabbaṃ—",
  "kv7.8:5.5": "“akusalānaṃ dhammānaṃ vipāko”ti?",
  "kv7.8:5.6": "Na hevaṃ vattabbe …pe….",
  "kv7.8:6.1": "☑ Kusalānaṃ dhammānaṃ jarāmaraṇaṃ, akusalānaṃ dhammānaṃ vipākoti?",
  "kv7.8:6.2": "Āmantā.",
  "kv7.8:6.3": "Akusalānaṃ dhammānaṃ jarāmaraṇaṃ, kusalānaṃ dhammānaṃ vipākoti?",
  "kv7.8:6.4": "Na hevaṃ vattabbe …pe….",
  "kv7.8:7.1": "☑ Akusalānaṃ dhammānaṃ jarāmaraṇaṃ, na vattabbaṃ—",
  "kv7.8:7.2": "“kusalānaṃ dhammānaṃ vipāko”ti?",
  "kv7.8:7.3": "Āmantā.",
  "kv7.8:7.4": "Kusalānaṃ dhammānaṃ jarāmaraṇaṃ, na vattabbaṃ—",
  "kv7.8:7.5": "“akusalānaṃ dhammānaṃ vipāko”ti?",
  "kv7.8:7.6": "Na hevaṃ vattabbe …pe….",
  "kv7.8:8.1": "☑ Kusalānañca akusalānañca dhammānaṃ jarāmaraṇaṃ, akusalānaṃ dhammānaṃ vipākoti?",
  "kv7.8:8.2": "Āmantā.",
  "kv7.8:8.3": "Kusalānañca akusalānañca dhammānaṃ jarāmaraṇaṃ, kusalānaṃ dhammānaṃ vipākoti?",
  "kv7.8:8.4": "Na hevaṃ vattabbe …pe….",
  "kv7.8:9.1": "☑ Kusalānañca akusalānañca dhammānaṃ jarāmaraṇaṃ, na vattabbaṃ—",
  "kv7.8:9.2": "“kusalānaṃ dhammānaṃ vipāko”ti?",
  "kv7.8:9.3": "Āmantā.",
  "kv7.8:9.4": "Kusalānañca akusalānañca dhammānaṃ jarāmaraṇaṃ, na vattabbaṃ—",
  "kv7.8:9.5": "“akusalānaṃ dhammānaṃ vipāko”ti?",
  "kv7.8:9.6": "Na hevaṃ vattabbe …pe….",
  "kv7.8:10.1": "☒ Na vattabbaṃ—",
  "kv7.8:10.2": "“jarāmaraṇaṃ vipāko”ti?",
  "kv7.8:10.3": "Āmantā.",
  "kv7.8:10.4": "Nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti?",
  "kv7.8:10.5": "Āmantā.",
  "kv7.8:10.6": "Hañci atthi dubbaṇṇasaṃvattaniyaṃ kammaṃ appāyukasaṃvattaniyaṃ kammaṃ, tena vata re vattabbe—",
  "kv7.8:10.7": "“jarāmaraṇaṃ vipāko”ti.",
  "kv7.8:10.8": "Jarāmaraṇaṃ vipākotikathā niṭṭhitā."
}