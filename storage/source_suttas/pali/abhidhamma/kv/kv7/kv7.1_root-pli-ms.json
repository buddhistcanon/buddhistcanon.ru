{
  "kv7.1:0.1": "Kathāvatthu",
  "kv7.1:0.2": "Niyāmapaṇṇāsaka",
  "kv7.1:0.3": "Sattamavagga",
  "kv7.1:0.4": "Saṅgahitakathā",
  "kv7.1:1.1": "☑ Natthi keci dhammā kehici dhammehi saṅgahitāti?",
  "kv7.1:1.2": "Āmantā.",
  "kv7.1:1.3": "Nanu atthi keci dhammā kehici dhammehi gaṇanaṃ gacchanti uddesaṃ gacchanti pariyāpannāti?",
  "kv7.1:1.4": "Āmantā.",
  "kv7.1:1.5": "Hañci atthi keci dhammā kehici dhammehi gaṇanaṃ gacchanti uddesaṃ gacchanti pariyāpannā, no ca vata re vattabbe—",
  "kv7.1:1.6": "“natthi keci dhammā kehici dhammehi saṅgahitā”ti.",
  "kv7.1:2.1": "☑ Cakkhāyatanaṃ katamakkhandhagaṇanaṃ gacchatīti?",
  "kv7.1:2.2": "Rūpakkhandhagaṇanaṃ gacchatīti.",
  "kv7.1:2.3": "Hañci cakkhāyatanaṃ rūpakkhandhagaṇanaṃ gacchati, tena vata re vattabbe—",
  "kv7.1:2.4": "“cakkhāyatanaṃ rūpakkhandhena saṅgahitan”ti.",
  "kv7.1:2.5": "Sotāyatanaṃ …pe…",
  "kv7.1:2.6": "ghānāyatanaṃ …pe…",
  "kv7.1:2.7": "jivhāyatanaṃ …pe…",
  "kv7.1:2.8": "kāyāyatanaṃ katamakkhandhagaṇanaṃ gacchatīti?",
  "kv7.1:2.9": "Rūpakkhandhagaṇanaṃ gacchatīti.",
  "kv7.1:2.10": "Hañci kāyāyatanaṃ rūpakkhandhagaṇanaṃ gacchati, tena vata re vattabbe—",
  "kv7.1:2.11": "“kāyāyatanaṃ rūpakkhandhena saṅgahitan”ti.",
  "kv7.1:3.1": "☑ Rūpāyatanaṃ …pe…",
  "kv7.1:3.2": "saddāyatanaṃ …pe…",
  "kv7.1:3.3": "gandhāyatanaṃ …pe…",
  "kv7.1:3.4": "rasāyatanaṃ …pe…",
  "kv7.1:3.5": "phoṭṭhabbāyatanaṃ katamakkhandhagaṇanaṃ gacchatīti?",
  "kv7.1:3.6": "Rūpakkhandhagaṇanaṃ gacchatīti.",
  "kv7.1:3.7": "Hañci phoṭṭhabbāyatanaṃ rūpakkhandhagaṇanaṃ gacchati, tena vata re vattabbe—",
  "kv7.1:3.8": "“phoṭṭhabbāyatanaṃ rūpakkhandhena saṅgahitan”ti.",
  "kv7.1:4.1": "☑ Sukhā vedanā katamakkhandhagaṇanaṃ gacchatīti?",
  "kv7.1:4.2": "Vedanākkhandhagaṇanaṃ gacchatīti.",
  "kv7.1:4.3": "Hañci sukhā vedanā vedanākkhandhagaṇanaṃ gacchati, tena vata re vattabbe—",
  "kv7.1:4.4": "“sukhā vedanā vedanākkhandhena saṅgahitā”ti.",
  "kv7.1:4.5": "Dukkhā vedanā …pe… adukkhamasukhā vedanā katamakkhandhagaṇanaṃ gacchatīti?",
  "kv7.1:4.6": "Vedanākkhandhagaṇanaṃ gacchatīti.",
  "kv7.1:4.7": "Hañci adukkhamasukhā vedanā vedanākkhandhagaṇanaṃ gacchati, tena vata re vattabbe—",
  "kv7.1:4.8": "“adukkhamasukhā vedanā vedanākkhandhena saṅgahitā”ti.",
  "kv7.1:5.1": "☑ Cakkhusamphassajā saññā katamakkhandhagaṇanaṃ gacchatīti?",
  "kv7.1:5.2": "Saññākkhandhagaṇanaṃ gacchatīti.",
  "kv7.1:5.3": "Hañci cakkhusamphassajā saññā saññākkhandhagaṇanaṃ gacchati, tena vata re vattabbe—",
  "kv7.1:5.4": "“cakkhusamphassajā saññā saññākkhandhena saṅgahitā”ti.",
  "kv7.1:5.5": "Sotasamphassajā saññā …pe…",
  "kv7.1:5.6": "manosamphassajā saññā katamakkhandhagaṇanaṃ gacchatīti?",
  "kv7.1:5.7": "Saññākkhandhagaṇanaṃ gacchatīti.",
  "kv7.1:5.8": "Hañci manosamphassajā saññā saññākkhandhagaṇanaṃ gacchati, tena vata re vattabbe—",
  "kv7.1:5.9": "“manosamphassajā saññā saññākkhandhena saṅgahitā”ti.",
  "kv7.1:6.1": "☑ Cakkhusamphassajā cetanā …pe…",
  "kv7.1:6.2": "manosamphassajā cetanā katamakkhandhagaṇanaṃ gacchatīti?",
  "kv7.1:6.3": "Saṅkhārakkhandhagaṇanaṃ gacchatīti.",
  "kv7.1:6.4": "Hañci manosamphassajā cetanā saṅkhārakkhandhagaṇanaṃ gacchati, tena vata re vattabbe—",
  "kv7.1:6.5": "“manosamphassajā cetanā saṅkhārakkhandhena saṅgahitā”ti.",
  "kv7.1:7.1": "☑ Cakkhuviññāṇaṃ …pe…",
  "kv7.1:7.2": "manoviññāṇaṃ katamakkhandhagaṇanaṃ gacchatīti?",
  "kv7.1:7.3": "Viññāṇakkhandhagaṇanaṃ gacchatīti.",
  "kv7.1:7.4": "Hañci manoviññāṇaṃ viññāṇakkhandhagaṇanaṃ gacchati, tena vata re vattabbe—",
  "kv7.1:7.5": "“manoviññāṇaṃ viññāṇakkhandhena saṅgahitan”ti.",
  "kv7.1:8.1": "☒ Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito;",
  "kv7.1:8.2": "evameva te dhammā tehi dhammehi saṅgahitāti?",
  "kv7.1:8.3": "Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—",
  "kv7.1:8.4": "“atthi keci dhammā kehici dhammehi saṅgahitā”ti.",
  "kv7.1:8.5": "Saṅgahitakathā niṭṭhitā."
}