{
  "kv7.7:0.1": "Kathāvatthu",
  "kv7.7:0.2": "Mahāpaṇṇāsaka",
  "kv7.7:0.3": "Sattamavagga",
  "kv7.7:0.4": "Pathavīkammavipākotikathā",
  "kv7.7:1.1": "☑ Pathavī kammavipākoti?",
  "kv7.7:1.2": "Āmantā.",
  "kv7.7:1.3": "Sukhavedaniyā dukkhavedaniyā adukkhamasukhavedaniyā, sukhāya vedanāya sampayuttā, dukkhāya vedanāya sampayuttā, adukkhamasukhāya vedanāya sampayuttā, phassena sampayuttā, vedanāya sampayuttā, saññāya sampayuttā, cetanāya sampayuttā, cittena sampayuttā, sārammaṇā;",
  "kv7.7:1.4": "atthi tāya āvaṭṭanā ābhogo samannāhāro manasikāro cetanā patthanā paṇidhīti?",
  "kv7.7:1.5": "Na hevaṃ vattabbe …pe…",
  "kv7.7:1.6": "nanu na sukhavedaniyā na dukkhavedaniyā na adukkhamasukhavedaniyā, na sukhāya vedanāya sampayuttā, na dukkhāya vedanāya sampayuttā, na adukkhamasukhāya vedanāya sampayuttā, na phassena sampayuttā, na vedanāya sampayuttā, na saññāya sampayuttā, na cetanāya sampayuttā, na cittena sampayuttā, anārammaṇā;",
  "kv7.7:1.7": "natthi tāya āvaṭṭanā ābhogo samannāhāro manasikāro cetanā patthanā paṇidhīti?",
  "kv7.7:1.8": "Āmantā.",
  "kv7.7:1.9": "Hañci na sukhavedaniyā na dukkhavedaniyā …pe…",
  "kv7.7:1.10": "anārammaṇā;",
  "kv7.7:1.11": "natthi tāya āvaṭṭanā …pe… paṇidhi, no ca vata re vattabbe—",
  "kv7.7:1.12": "“pathavī kammavipāko”ti.",
  "kv7.7:2.1": "☑ Phasso kammavipāko, phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya …pe… adukkhamasukhāya vedanāya sampayutto phassena sampayutto vedanāya sampayutto saññāya sampayutto cetanāya sampayutto cittena sampayutto sārammaṇo;",
  "kv7.7:2.2": "atthi tassa āvaṭṭanā …pe… paṇidhīti?",
  "kv7.7:2.3": "Āmantā.",
  "kv7.7:2.4": "Pathavī kammavipāko, pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya …pe… adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā;",
  "kv7.7:2.5": "atthi tāya āvaṭṭanā ābhogo samannāhāro manasikāro cetanā patthanā paṇidhīti?",
  "kv7.7:2.6": "Na hevaṃ vattabbe …pe…",
  "kv7.7:2.7": "pathavī kammavipāko, pathavī na sukhavedaniyā na dukkhavedaniyā …pe… anārammaṇā;",
  "kv7.7:2.8": "natthi tāya āvaṭṭanā …pe… paṇidhīti?",
  "kv7.7:2.9": "Āmantā.",
  "kv7.7:2.10": "Phasso kammavipāko, phasso na sukhavedaniyo na dukkhavedaniyo …pe… anārammaṇo;",
  "kv7.7:2.11": "natthi tassa āvaṭṭanā …pe… paṇidhīti?",
  "kv7.7:2.12": "Na hevaṃ vattabbe …pe….",
  "kv7.7:3.1": "☑ Pathavī kammavipākoti?",
  "kv7.7:3.2": "Āmantā.",
  "kv7.7:3.3": "Pathavī paggahaniggahupagā chedanabhedanupagāti?",
  "kv7.7:3.4": "Āmantā.",
  "kv7.7:3.5": "Kammavipāko paggahaniggahupago chedanabhedanupagoti?",
  "kv7.7:3.6": "Na hevaṃ vattabbe …pe….",
  "kv7.7:4.1": "☑ Labbhā pathavī ketuṃ vikketuṃ āṭhapetuṃ ocinituṃ vicinitunti?",
  "kv7.7:4.2": "Āmantā.",
  "kv7.7:4.3": "Labbhā kammavipāko ketuṃ vikketuṃ āṭhapetuṃ ocinituṃ vicinitunti?",
  "kv7.7:4.4": "Na hevaṃ vattabbe …pe….",
  "kv7.7:5.1": "☑ Pathavī paresaṃ sādhāraṇāti?",
  "kv7.7:5.2": "Āmantā.",
  "kv7.7:5.3": "Kammavipāko paresaṃ sādhāraṇoti?",
  "kv7.7:5.4": "Na hevaṃ vattabbe …pe….",
  "kv7.7:6.1": "Kammavipāko paresaṃ sādhāraṇoti?",
  "kv7.7:6.2": "Āmantā.",
  "kv7.7:6.3": "Nanu vuttaṃ bhagavatā—",
  "kv7.7:7.1": "“Asādhāraṇamaññesaṃ,",
  "kv7.7:7.2": "acoraharaṇo nidhi;",
  "kv7.7:7.3": "Kayirātha macco puññāni,",
  "kv7.7:7.4": "sace sucaritaṃ care”ti.",
  "kv7.7:8.1": "Attheva suttantoti?",
  "kv7.7:8.2": "Āmantā.",
  "kv7.7:8.3": "Tena hi na vattabbaṃ—",
  "kv7.7:8.4": "“kammavipāko paresaṃ sādhāraṇo”ti.",
  "kv7.7:9.1": "☑ Pathavī kammavipākoti?",
  "kv7.7:9.2": "Āmantā.",
  "kv7.7:9.3": "Paṭhamaṃ pathavī saṇṭhāti, pacchā sattā uppajjantīti?",
  "kv7.7:9.4": "Āmantā.",
  "kv7.7:9.5": "Paṭhamaṃ vipāko uppajjati, pacchā vipākapaṭilābhāya kammaṃ karontīti?",
  "kv7.7:9.6": "Na hevaṃ vattabbe …pe….",
  "kv7.7:10.1": "☑ Pathavī sabbasattānaṃ kammavipākoti?",
  "kv7.7:10.2": "Āmantā.",
  "kv7.7:10.3": "Sabbe sattā pathaviṃ paribhuñjantīti?",
  "kv7.7:10.4": "Na hevaṃ vattabbe …pe…",
  "kv7.7:10.5": "sabbe sattā pathaviṃ paribhuñjantīti?",
  "kv7.7:10.6": "Āmantā.",
  "kv7.7:10.7": "Atthi keci pathaviṃ aparibhuñjitvā parinibbāyantīti?",
  "kv7.7:10.8": "Āmantā.",
  "kv7.7:10.9": "Atthi keci kammavipākaṃ akhepetvā parinibbāyantīti?",
  "kv7.7:10.10": "Na hevaṃ vattabbe …pe….",
  "kv7.7:11.1": "☑ Pathavī cakkavattisattassa kammavipākoti?",
  "kv7.7:11.2": "Āmantā.",
  "kv7.7:11.3": "Aññe sattā pathaviṃ paribhuñjantīti?",
  "kv7.7:11.4": "Āmantā.",
  "kv7.7:11.5": "Cakkavattisattassa kammavipākaṃ aññe sattā paribhuñjantīti?",
  "kv7.7:11.6": "Na hevaṃ vattabbe …pe…",
  "kv7.7:11.7": "cakkavattisattassa kammavipākaṃ aññe sattā paribhuñjantīti?",
  "kv7.7:11.8": "Āmantā.",
  "kv7.7:11.9": "Cakkavattisattassa phassaṃ vedanaṃ saññaṃ cetanaṃ cittaṃ saddhaṃ vīriyaṃ satiṃ samādhiṃ paññaṃ aññe sattā paribhuñjantīti?",
  "kv7.7:11.10": "Na hevaṃ vattabbe …pe….",
  "kv7.7:12.1": "☒ Na vattabbaṃ—",
  "kv7.7:12.2": "“pathavī kammavipāko”ti?",
  "kv7.7:12.3": "Āmantā.",
  "kv7.7:12.4": "Nanu atthi issariyasaṃvattaniyaṃ kammaṃ adhipaccasaṃvattaniyaṃ kammanti?",
  "kv7.7:12.5": "Āmantā.",
  "kv7.7:12.6": "Hañci atthi issariyasaṃvattaniyaṃ kammaṃ adhipaccasaṃvattaniyaṃ kammaṃ, tena vata re vattabbe—",
  "kv7.7:12.7": "“pathavī kammavipāko”ti.",
  "kv7.7:12.8": "Pathavī kammavipākotikathā niṭṭhitā."
}