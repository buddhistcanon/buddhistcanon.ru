{
  "kv7.10:0.1": "Kathāvatthu",
  "kv7.10:0.2": "Mahāpaṇṇāsaka",
  "kv7.10:0.3": "Sattamavagga",
  "kv7.10:0.4": "Vipākovipākadhammadhammotikathā",
  "kv7.10:1.1": "☑ Vipāko vipākadhammadhammoti?",
  "kv7.10:1.2": "Āmantā.",
  "kv7.10:1.3": "Tassa vipāko vipākadhammadhammoti?",
  "kv7.10:1.4": "Na hevaṃ vattabbe …pe…",
  "kv7.10:1.5": "tassa vipāko vipākadhammadhammoti?",
  "kv7.10:1.6": "Āmantā.",
  "kv7.10:1.7": "Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti?",
  "kv7.10:1.8": "Na hevaṃ vattabbe …pe….",
  "kv7.10:2.1": "☑ Vipāko vipākadhammadhammoti?",
  "kv7.10:2.2": "Āmantā.",
  "kv7.10:2.3": "Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti?",
  "kv7.10:2.4": "Na hevaṃ vattabbe …pe….",
  "kv7.10:3.1": "☑ Vipāko vipākadhammadhammoti?",
  "kv7.10:3.2": "Āmantā.",
  "kv7.10:3.3": "Vipāko ca vipākadhammadhammo ca vipākadhammadhammo ca vipāko ca sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti?",
  "kv7.10:3.4": "Na hevaṃ vattabbe …pe….",
  "kv7.10:4.1": "☑ Vipāko vipākadhammadhammoti?",
  "kv7.10:4.2": "Āmantā.",
  "kv7.10:4.3": "Taññeva akusalaṃ so akusalassa vipāko, taññeva kusalaṃ so kusalassa vipākoti?",
  "kv7.10:4.4": "Na hevaṃ vattabbe …pe….",
  "kv7.10:5.1": "☑ Vipāko vipākadhammadhammoti?",
  "kv7.10:5.2": "Āmantā.",
  "kv7.10:5.3": "Yeneva cittena pāṇaṃ hanati teneva cittena niraye paccati, yeneva cittena dānaṃ deti teneva cittena sagge modatīti?",
  "kv7.10:5.4": "Na hevaṃ vattabbe …pe….",
  "kv7.10:6.1": "☒ Na vattabbaṃ—",
  "kv7.10:6.2": "“vipāko vipākadhammadhammo”ti?",
  "kv7.10:6.3": "Āmantā.",
  "kv7.10:6.4": "Nanu vipākā cattāro khandhā arūpino aññamaññapaccayāti?",
  "kv7.10:6.5": "Āmantā.",
  "kv7.10:6.6": "Hañci vipākā cattāro khandhā arūpino aññamaññapaccayā, tena vata re vattabbe—",
  "kv7.10:6.7": "“vipāko vipākadhammadhammo”ti.",
  "kv7.10:6.8": "Vipāko vipākadhammadhammotikathā niṭṭhitā.",
  "kv7.10:6.9": "Sattamo vaggo.",
  "kv7.10:6.10": "Tassuddānaṃ",
  "kv7.10:7.1": "Saṅgaho, sampayutto, cetasiko dhammo, cetasikaṃ dānaṃ, paribhogamayaṃ puññaṃ vaḍḍhati, ito dinnena tattha yāpenti, pathavī kammavipāko, jarāmaraṇaṃ vipāko, natthi ariyadhammavipāko, vipāko vipākadhammadhammoti."
}