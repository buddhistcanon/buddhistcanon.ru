{
  "kv17.7:0.1": "Kathāvatthu",
  "kv17.7:0.2": "Mahāpaṇṇāsaka",
  "kv17.7:0.3": "Sattarasamavagga",
  "kv17.7:0.4": "Navattabbaṃsaṃghodakkhiṇaṃvisodhetītikathā",
  "kv17.7:1.1": "☑ Na vattabbaṃ—",
  "kv17.7:1.2": "“saṃgho dakkhiṇaṃ visodhetī”ti?",
  "kv17.7:1.3": "Āmantā.",
  "kv17.7:1.4": "Nanu saṃgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti?",
  "kv17.7:1.5": "Āmantā.",
  "kv17.7:1.6": "Hañci saṃgho āhuneyyo …pe… anuttaraṃ puññakkhettaṃ lokassa, tena vata re vattabbe—",
  "kv17.7:1.7": "“saṃgho dakkhiṇaṃ visodhetī”ti.",
  "kv17.7:2.1": "☑ Na vattabbaṃ—",
  "kv17.7:2.2": "“saṃgho dakkhiṇaṃ visodhetī”ti?",
  "kv17.7:2.3": "Āmantā.",
  "kv17.7:2.4": "Nanu cattāro purisayugā aṭṭha purisapuggalā dakkhiṇeyyā vuttā bhagavatāti?",
  "kv17.7:2.5": "Āmantā.",
  "kv17.7:2.6": "Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—",
  "kv17.7:2.7": "“saṃgho dakkhiṇaṃ visodhetī”ti.",
  "kv17.7:3.1": "☑ Na vattabbaṃ—",
  "kv17.7:3.2": "“saṃgho dakkhiṇaṃ visodhetī”ti?",
  "kv17.7:3.3": "Āmantā.",
  "kv17.7:3.4": "Nanu atthi keci saṃghassa dānaṃ datvā dakkhiṇaṃ ārādhentīti?",
  "kv17.7:3.5": "Āmantā.",
  "kv17.7:3.6": "Hañci atthi keci saṃghassa dānaṃ datvā dakkhiṇaṃ ārādhenti, tena vata re vattabbe—",
  "kv17.7:3.7": "“saṃgho dakkhiṇaṃ visodhetī”ti.",
  "kv17.7:4.1": "☑ Nanu atthi keci saṃghassa cīvaraṃ datvā …pe…",
  "kv17.7:4.2": "piṇḍapātaṃ datvā …pe…",
  "kv17.7:4.3": "senāsanaṃ datvā …",
  "kv17.7:4.4": "gilānapaccayabhesajjaparikkhāraṃ datvā …",
  "kv17.7:4.5": "khādanīyaṃ datvā …",
  "kv17.7:4.6": "bhojanīyaṃ datvā …pe…",
  "kv17.7:4.7": "pānīyaṃ datvā dakkhiṇaṃ ārādhentīti?",
  "kv17.7:4.8": "Āmantā.",
  "kv17.7:4.9": "Hañci atthi keci saṃghassa pānīyaṃ datvā dakkhiṇaṃ ārādhenti, tena vata re vattabbe—",
  "kv17.7:4.10": "“saṃgho dakkhiṇaṃ visodhetī”ti.",
  "kv17.7:5.1": "☒ Saṃgho dakkhiṇaṃ visodhetīti?",
  "kv17.7:5.2": "Āmantā.",
  "kv17.7:5.3": "Maggo visodheti, phalaṃ visodhetīti?",
  "kv17.7:5.4": "Na hevaṃ vattabbe …pe….",
  "kv17.7:5.5": "Na vattabbaṃ saṃgho dakkhiṇaṃ visodhetītikathā niṭṭhitā."
}