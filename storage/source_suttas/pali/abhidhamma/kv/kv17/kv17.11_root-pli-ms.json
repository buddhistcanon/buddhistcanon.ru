{
  "kv17.11:0.1": "Kathāvatthu",
  "kv17.11:0.2": "Mahāpaṇṇāsaka",
  "kv17.11:0.3": "Sattarasamavagga",
  "kv17.11:0.4": "Dakkhiṇāvisuddhikathā",
  "kv17.11:1.1": "☑ Dāyakatova dānaṃ visujjhati, no paṭiggāhakatoti?",
  "kv17.11:1.2": "Āmantā.",
  "kv17.11:1.3": "Nanu atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassāti?",
  "kv17.11:1.4": "Āmantā.",
  "kv17.11:1.5": "Hañci atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa, no ca vata re vattabbe—",
  "kv17.11:1.6": "“dāyakatova dānaṃ visujjhati, no paṭiggāhakato”ti.",
  "kv17.11:2.1": "☑ Dāyakatova dānaṃ visujjhati, no paṭiggāhakatoti?",
  "kv17.11:2.2": "Āmantā.",
  "kv17.11:2.3": "Nanu cattāro purisayugā aṭṭha purisapuggalā dakkhiṇeyyā vuttā bhagavatāti?",
  "kv17.11:2.4": "Āmantā.",
  "kv17.11:2.5": "Hañci cattāro purisayugā aṭṭha purisapuggalā dakkhiṇeyyā vuttā bhagavatā, no ca vata re vattabbe—",
  "kv17.11:2.6": "“dāyakatova dānaṃ visujjhati, no paṭiggāhakato”ti.",
  "kv17.11:3.1": "☑ Dāyakatova dānaṃ visujjhati, no paṭiggāhakatoti?",
  "kv17.11:3.2": "Āmantā.",
  "kv17.11:3.3": "Nanu atthi keci sotāpanne dānaṃ datvā dakkhiṇaṃ ārādhentīti?",
  "kv17.11:3.4": "Āmantā.",
  "kv17.11:3.5": "Hañci atthi keci sotāpanne dānaṃ datvā dakkhiṇaṃ ārādhenti, no ca vata re vattabbe—",
  "kv17.11:3.6": "“dāyakatova dānaṃ visujjhati, no paṭiggāhakato”ti.",
  "kv17.11:4.1": "☑ Nanu atthi keci sakadāgāmissa …pe…",
  "kv17.11:4.2": "anāgāmissa …pe…",
  "kv17.11:4.3": "arahato dānaṃ datvā dakkhiṇaṃ ārādhentīti?",
  "kv17.11:4.4": "Āmantā.",
  "kv17.11:4.5": "Hañci atthi keci arahato dānaṃ datvā dakkhiṇaṃ ārādhenti, no ca vata re vattabbe—",
  "kv17.11:4.6": "“dāyakatova dānaṃ visujjhati, no paṭiggāhakato”ti.",
  "kv17.11:5.1": "☒ Paṭiggāhakato dānaṃ visujjhatīti?",
  "kv17.11:5.2": "Āmantā.",
  "kv17.11:5.3": "Añño aññassa kārako, parakataṃ sukhadukkhaṃ, añño karoti añño paṭisaṃvedetīti?",
  "kv17.11:5.4": "Na hevaṃ vattabbe …pe….",
  "kv17.11:6.1": "☑ Dāyakatova dānaṃ visujjhati, no paṭiggāhakatoti?",
  "kv17.11:6.2": "Āmantā.",
  "kv17.11:6.3": "Nanu vuttaṃ bhagavatā—",
  "kv17.11:6.4": "“catasso kho imā, ānanda, dakkhiṇā visuddhiyo.",
  "kv17.11:6.5": "Katamā catasso?",
  "kv17.11:6.6": "Atthānanda, dakkhiṇā dāyakato visujjhati, no paṭiggāhakato;",
  "kv17.11:6.7": "atthānanda, dakkhiṇā paṭiggāhakato visujjhati, no dāyakato;",
  "kv17.11:6.8": "atthānanda, dakkhiṇā dāyakato ceva visujjhati paṭiggāhakato ca;",
  "kv17.11:6.9": "atthānanda, dakkhiṇā neva dāyakato visujjhati, no paṭiggāhakato.",
  "kv17.11:6.10": "Imā kho, ānanda, catasso dakkhiṇā visuddhiyo”ti.",
  "kv17.11:6.11": "Attheva suttantoti?",
  "kv17.11:6.12": "Āmantā.",
  "kv17.11:6.13": "Tena hi na vattabbaṃ—",
  "kv17.11:6.14": "“dāyakatova dānaṃ visujjhati, no paṭiggāhakato”ti.",
  "kv17.11:6.15": "Dakkhiṇāvisuddhikathā niṭṭhitā.",
  "kv17.11:6.16": "Sattarasamo vaggo.",
  "kv17.11:6.17": "Tassuddānaṃ",
  "kv17.11:7.1": "Atthi arahato puññūpacayo,",
  "kv17.11:7.2": "natthi arahato akālamaccu,",
  "kv17.11:7.3": "sabbamidaṃ kammato,",
  "kv17.11:7.4": "indriyabaddhaññeva dukkhaṃ,",
  "kv17.11:7.5": "ṭhapetvā ariyamaggaṃ avasesā saṅkhārā dukkhā,",
  "kv17.11:7.6": "saṃgho dakkhiṇaṃ paṭiggaṇhāti,",
  "kv17.11:7.7": "saṃgho dakkhiṇaṃ visodheti,",
  "kv17.11:7.8": "saṃgho bhuñjati pivati khādati sāyati,",
  "kv17.11:7.9": "saṃghassa dinnaṃ mahapphalaṃ,",
  "kv17.11:7.10": "atthi dānaṃ visuddhiyāti."
}