{
  "kv17.8:0.1": "Kathāvatthu",
  "kv17.8:0.2": "Mahāpaṇṇāsaka",
  "kv17.8:0.3": "Sattarasamavagga",
  "kv17.8:0.4": "Navattabbaṃsaṃghobhuñjatītikathā",
  "kv17.8:1.1": "☑ Na vattabbaṃ—",
  "kv17.8:1.2": "“saṃgho bhuñjati pivati khādati sāyatī”ti?",
  "kv17.8:1.3": "Āmantā.",
  "kv17.8:1.4": "Nanu atthi keci saṃghabhattāni karonti, uddesabhattāni karonti, yāgupānāni karontīti?",
  "kv17.8:1.5": "Āmantā.",
  "kv17.8:1.6": "Hañci atthi keci saṃghabhattāni karonti, uddesabhattāni karonti, yāgupānāni karonti, tena vata re vattabbe—",
  "kv17.8:1.7": "“saṃgho bhuñjati pivati khādati sāyatī”ti.",
  "kv17.8:2.1": "☑ Na vattabbaṃ—",
  "kv17.8:2.2": "“saṃgho bhuñjati pivati khādati sāyatī”ti?",
  "kv17.8:2.3": "Āmantā.",
  "kv17.8:2.4": "Nanu vuttaṃ bhagavatā—",
  "kv17.8:2.5": "“gaṇabhojanaṃ paramparabhojanaṃ atirittabhojanaṃ anatirittabhojanan”ti?",
  "kv17.8:2.6": "Āmantā.",
  "kv17.8:2.7": "Hañci vuttaṃ bhagavatā—",
  "kv17.8:2.8": "“gaṇabhojanaṃ paramparabhojanaṃ atirittabhojanaṃ anatirittabhojanaṃ”, tena vata re vattabbe—",
  "kv17.8:2.9": "“saṃgho bhuñjati pivati khādati sāyatī”ti.",
  "kv17.8:3.1": "☑ Na vattabbaṃ—",
  "kv17.8:3.2": "“saṃgho bhuñjati pivati khādati sāyatī”ti?",
  "kv17.8:3.3": "Āmantā.",
  "kv17.8:3.4": "Nanu aṭṭha pānāni vuttāni bhagavatā—",
  "kv17.8:3.5": "ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ, sālukapānaṃ, phārusakapānanti?",
  "kv17.8:3.6": "Āmantā.",
  "kv17.8:3.7": "Hañci aṭṭha pānāni vuttāni bhagavatā—",
  "kv17.8:3.8": "ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ, sālukapānaṃ, phārusakapānaṃ, tena vata re vattabbe—",
  "kv17.8:3.9": "“saṃgho bhuñjati pivati khādati sāyatī”ti.",
  "kv17.8:4.1": "☒ Saṃgho bhuñjati pivati khādati sāyatīti?",
  "kv17.8:4.2": "Āmantā.",
  "kv17.8:4.3": "Maggo bhuñjati pivati khādati sāyati, phalaṃ bhuñjati pivati khādati sāyatīti?",
  "kv17.8:4.4": "Na hevaṃ vattabbe …pe….",
  "kv17.8:4.5": "Na vattabbaṃ saṃgho bhuñjatītikathā niṭṭhitā."
}