{
  "kv2.5:0.1": "Kathāvatthu",
  "kv2.5:0.2": "Mahāpaṇṇāsaka",
  "kv2.5:0.3": "Dutiyavagga",
  "kv2.5:0.4": "Vacībhedakathā",
  "kv2.5:1.1": "☑ Samāpannassa atthi vacībhedoti?",
  "kv2.5:1.2": "Āmantā.",
  "kv2.5:1.3": "Sabbattha samāpannānaṃ atthi vacībhedoti, na hevaṃ vattabbe …pe…",
  "kv2.5:2.1": "☑ Samāpannassa atthi vacībhedoti?",
  "kv2.5:2.2": "Āmantā.",
  "kv2.5:2.3": "Sabbadā samāpannānaṃ atthi vacībhedoti?",
  "kv2.5:2.4": "Na hevaṃ vattabbe …pe…",
  "kv2.5:3.1": "☑ Samāpannassa atthi vacībhedoti?",
  "kv2.5:3.2": "Āmantā.",
  "kv2.5:3.3": "Sabbesaṃ samāpannānaṃ atthi vacībhedoti?",
  "kv2.5:3.4": "Na hevaṃ vattabbe …pe…",
  "kv2.5:4.1": "☑ Samāpannassa atthi vacībhedoti?",
  "kv2.5:4.2": "Āmantā.",
  "kv2.5:4.3": "Sabbasamāpattīsu atthi vacībhedoti?",
  "kv2.5:4.4": "Na hevaṃ vattabbe …pe…",
  "kv2.5:5.1": "☑ Samāpannassa atthi vacībhedoti?",
  "kv2.5:5.2": "Āmantā.",
  "kv2.5:5.3": "Samāpannassa atthi kāyabhedoti?",
  "kv2.5:5.4": "Na hevaṃ vattabbe …pe…",
  "kv2.5:6.1": "☑ Samāpannassa natthi kāyabhedoti?",
  "kv2.5:6.2": "Āmantā.",
  "kv2.5:6.3": "Samāpannassa natthi vacībhedoti?",
  "kv2.5:6.4": "Na hevaṃ vattabbe …pe…",
  "kv2.5:7.1": "☑ Samāpannassa atthi vācā, atthi vacībhedoti?",
  "kv2.5:7.2": "Āmantā.",
  "kv2.5:7.3": "Samāpannassa atthi kāyo, atthi kāyabhedoti?",
  "kv2.5:7.4": "Na hevaṃ vattabbe …pe…",
  "kv2.5:8.1": "☑ Samāpannassa atthi kāyo, natthi kāyabhedoti?",
  "kv2.5:8.2": "Āmantā.",
  "kv2.5:8.3": "Samāpannassa atthi vācā, natthi vacībhedoti?",
  "kv2.5:8.4": "Na hevaṃ vattabbe …pe…",
  "kv2.5:9.1": "☑ Dukkhanti jānanto dukkhanti vācaṃ bhāsatīti?",
  "kv2.5:9.2": "Āmantā.",
  "kv2.5:9.3": "Samudayoti jānanto samudayoti vācaṃ bhāsatīti?",
  "kv2.5:9.4": "Na hevaṃ vattabbe …pe…",
  "kv2.5:10.1": "☑ Dukkhanti jānanto dukkhanti vācaṃ bhāsatīti?",
  "kv2.5:10.2": "Āmantā.",
  "kv2.5:10.3": "Nirodhoti jānanto nirodhoti vācaṃ bhāsatīti?",
  "kv2.5:10.4": "Na hevaṃ vattabbe …pe…",
  "kv2.5:11.1": "☑ Dukkhanti jānanto dukkhanti vācaṃ bhāsatīti?",
  "kv2.5:11.2": "Āmantā.",
  "kv2.5:11.3": "Maggoti jānanto maggoti vācaṃ bhāsatīti?",
  "kv2.5:11.4": "Na hevaṃ vattabbe …pe…",
  "kv2.5:12.1": "☑ Samudayoti jānanto na ca samudayoti vācaṃ bhāsatīti?",
  "kv2.5:12.2": "Āmantā.",
  "kv2.5:12.3": "Dukkhanti jānanto na ca dukkhanti vācaṃ bhāsatīti?",
  "kv2.5:12.4": "Na hevaṃ vattabbe …pe…",
  "kv2.5:13.1": "☑ Nirodhoti jānanto na ca nirodhoti vācaṃ bhāsatīti?",
  "kv2.5:13.2": "Āmantā.",
  "kv2.5:13.3": "Dukkhanti jānanto na ca dukkhanti vācaṃ bhāsatīti?",
  "kv2.5:13.4": "Na hevaṃ vattabbe …pe…",
  "kv2.5:14.1": "☑ Maggoti jānanto na ca maggoti vācaṃ bhāsatīti?",
  "kv2.5:14.2": "Āmantā.",
  "kv2.5:14.3": "Dukkhanti jānanto na ca dukkhanti vācaṃ bhāsatīti?",
  "kv2.5:14.4": "Na hevaṃ vattabbe …pe…",
  "kv2.5:15.1": "☑ Samāpannassa atthi vacībhedoti?",
  "kv2.5:15.2": "Āmantā.",
  "kv2.5:15.3": "Ñāṇaṃ kiṃgocaranti?",
  "kv2.5:15.4": "Ñāṇaṃ saccagocaranti.",
  "kv2.5:15.5": "Sotaṃ saccagocaranti?",
  "kv2.5:15.6": "Na hevaṃ vattabbe …pe…",
  "kv2.5:16.1": "☑ Samāpannassa atthi vacībhedoti?",
  "kv2.5:16.2": "Āmantā.",
  "kv2.5:16.3": "Sotaṃ kiṃ gocaranti.",
  "kv2.5:16.4": "Sotaṃ saddagocaranti.",
  "kv2.5:16.5": "Ñāṇaṃ saddagocaranti?",
  "kv2.5:16.6": "Na hevaṃ vattabbe.",
  "kv2.5:17.1": "☑ Samāpannassa atthi vacībhedo ñāṇaṃ saccagocaraṃ, sotaṃ saddagocaranti?",
  "kv2.5:17.2": "Āmantā.",
  "kv2.5:17.3": "Hañci ñāṇaṃ saccagocaraṃ, sotaṃ saddagocaraṃ, no ca vata re vattabbe—",
  "kv2.5:17.4": "“samāpannassa atthi vacībhedo”ti.",
  "kv2.5:18.1": "☑ Samāpannassa atthi vacībhedo ñāṇaṃ saccagocaraṃ, sotaṃ saddagocaranti?",
  "kv2.5:18.2": "Āmantā.",
  "kv2.5:18.3": "Dvinnaṃ phassānaṃ, dvinnaṃ vedanānaṃ, dvinnaṃ saññānaṃ, dvinnaṃ cetanānaṃ, dvinnaṃ cittānaṃ samodhānaṃ hotīti?",
  "kv2.5:18.4": "Na hevaṃ vattabbe.",
  "kv2.5:19.1": "☑ Samāpannassa atthi vacībhedoti?",
  "kv2.5:19.2": "Āmantā.",
  "kv2.5:19.3": "Pathavīkasiṇaṃ samāpattiṃ samāpannassa atthi vacībhedoti?",
  "kv2.5:19.4": "Na hevaṃ vattabbe.",
  "kv2.5:20.1": "☑ Samāpannassa atthi vacībhedoti?",
  "kv2.5:20.2": "Āmantā.",
  "kv2.5:20.3": "Āpokasiṇaṃ …pe…",
  "kv2.5:20.4": "tejokasiṇaṃ …",
  "kv2.5:20.5": "vāyokasiṇaṃ …",
  "kv2.5:20.6": "nīlakasiṇaṃ …",
  "kv2.5:20.7": "pītakasiṇaṃ …",
  "kv2.5:20.8": "lohitakasiṇaṃ …",
  "kv2.5:20.9": "odātakasiṇaṃ …",
  "kv2.5:20.10": "ākāsānañcāyatanaṃ …",
  "kv2.5:20.11": "viññāṇañcāyatanaṃ …",
  "kv2.5:20.12": "ākiñcaññāyatanaṃ …pe…",
  "kv2.5:20.13": "nevasaññānāsaññāyatanaṃ samāpannassa atthi vacībhedoti?",
  "kv2.5:20.14": "Na hevaṃ vattabbe …pe….",
  "kv2.5:21.1": "☑ Pathavīkasiṇaṃ samāpattiṃ samāpannassa natthi vacībhedoti?",
  "kv2.5:21.2": "Āmantā.",
  "kv2.5:21.3": "Hañci pathavīkasiṇaṃ samāpattiṃ samāpannassa natthi vacībhedo, no ca vata re vattabbe “samāpannassa atthi vacībhedo”ti.",
  "kv2.5:22.1": "☑ Āpokasiṇaṃ …",
  "kv2.5:22.2": "tejokasiṇaṃ …",
  "kv2.5:22.3": "vāyokasiṇaṃ …",
  "kv2.5:22.4": "nīlakasiṇaṃ …",
  "kv2.5:22.5": "pītakasiṇaṃ …",
  "kv2.5:22.6": "lohitakasiṇaṃ …",
  "kv2.5:22.7": "odātakasiṇaṃ …",
  "kv2.5:22.8": "ākāsānañcāyatanaṃ …",
  "kv2.5:22.9": "viññāṇañcāyatanaṃ …",
  "kv2.5:22.10": "ākiñcaññāyatanaṃ …",
  "kv2.5:22.11": "nevasaññānāsaññāyatanaṃ samāpannassa natthi vacībhedoti?",
  "kv2.5:22.12": "Āmantā.",
  "kv2.5:22.13": "Hañci nevasaññānāsaññāyatanaṃ samāpannassa natthi vacībhedo, no ca vata re vattabbe—",
  "kv2.5:22.14": "“samāpannassa atthi vacībhedo”ti.",
  "kv2.5:23.1": "☑ Samāpannassa atthi vacībhedoti?",
  "kv2.5:23.2": "Āmantā.",
  "kv2.5:23.3": "Lokiyasamāpattiṃ samāpannassa atthi vacībhedoti?",
  "kv2.5:23.4": "Na hevaṃ vattabbe …pe….",
  "kv2.5:24.1": "☑ Samāpannassa atthi vacībhedoti?",
  "kv2.5:24.2": "Āmantā.",
  "kv2.5:24.3": "Lokiyaṃ paṭhamaṃ jhānaṃ samāpannassa atthi vacībhedoti?",
  "kv2.5:24.4": "Na hevaṃ vattabbe …pe….",
  "kv2.5:24.5": "Samāpannassa atthi vacībhedoti?",
  "kv2.5:24.6": "Āmantā.",
  "kv2.5:24.7": "Lokiyaṃ dutiyaṃ jhānaṃ …",
  "kv2.5:24.8": "tatiyaṃ jhānaṃ …",
  "kv2.5:24.9": "catutthaṃ jhānaṃ samāpannassa atthi vacībhedoti?",
  "kv2.5:24.10": "Na hevaṃ vattabbe …pe….",
  "kv2.5:25.1": "☑ Lokiyaṃ samāpattiṃ samāpannassa natthi vacībhedoti?",
  "kv2.5:25.2": "Āmantā.",
  "kv2.5:25.3": "Hañci lokiyaṃ samāpattiṃ samāpannassa natthi vacībhedo, no ca vata re vattabbe—",
  "kv2.5:25.4": "“samāpannassa atthi vacībhedo”ti.",
  "kv2.5:26.1": "☑ Lokiyaṃ paṭhamaṃ jhānaṃ samāpannassa natthi vacībhedoti?",
  "kv2.5:26.2": "Āmantā.",
  "kv2.5:26.3": "Hañci lokiyaṃ paṭhamaṃ jhānaṃ samāpannassa natthi vacībhedo, no ca vata re vattabbe—",
  "kv2.5:26.4": "“samāpannassa atthi vacībhedo”ti.",
  "kv2.5:27.1": "☑ Lokiyaṃ dutiyaṃ jhānaṃ …",
  "kv2.5:27.2": "tatiyaṃ jhānaṃ …",
  "kv2.5:27.3": "catutthaṃ jhānaṃ samāpannassa natthi vacībhedoti?",
  "kv2.5:27.4": "Āmantā.",
  "kv2.5:27.5": "Hañci lokiyaṃ catutthaṃ jhānaṃ samāpannassa natthi vacībhedo, no ca vata re vattabbe “samāpannassa atthi vacībhedo”ti.",
  "kv2.5:28.1": "☑ Lokuttaraṃ paṭhamaṃ jhānaṃ samāpannassa atthi vacībhedoti?",
  "kv2.5:28.2": "Āmantā.",
  "kv2.5:28.3": "Lokiyaṃ paṭhamaṃ jhānaṃ samāpannassa atthi vacībhedoti?",
  "kv2.5:28.4": "Na hevaṃ vattabbe …pe….",
  "kv2.5:29.1": "☑ Lokuttaraṃ paṭhamaṃ jhānaṃ samāpannassa atthi vacībhedoti?",
  "kv2.5:29.2": "Āmantā.",
  "kv2.5:29.3": "Lokiyaṃ dutiyaṃ jhānaṃ …",
  "kv2.5:29.4": "tatiyaṃ jhānaṃ …",
  "kv2.5:29.5": "catutthaṃ jhānaṃ samāpannassa atthi vacībhedoti?",
  "kv2.5:29.6": "Na hevaṃ vattabbe …pe….",
  "kv2.5:30.1": "☑ Lokiyaṃ paṭhamaṃ jhānaṃ samāpannassa natthi vacībhedoti?",
  "kv2.5:30.2": "Āmantā.",
  "kv2.5:30.3": "Lokuttaraṃ paṭhamaṃ jhānaṃ samāpannassa natthi vacībhedoti?",
  "kv2.5:30.4": "Na hevaṃ vattabbe …pe….",
  "kv2.5:31.1": "☑ Lokiyaṃ dutiyaṃ jhānaṃ …",
  "kv2.5:31.2": "tatiyaṃ jhānaṃ …",
  "kv2.5:31.3": "catutthaṃ jhānaṃ samāpannassa natthi vacībhedoti?",
  "kv2.5:31.4": "Āmantā.",
  "kv2.5:31.5": "Lokuttaraṃ paṭhamaṃ jhānaṃ samāpannassa natthi vacībhedoti?",
  "kv2.5:31.6": "Na hevaṃ vattabbe …pe….",
  "kv2.5:32.1": "☑ Lokuttaraṃ paṭhamaṃ jhānaṃ samāpannassa atthi vacībhedoti?",
  "kv2.5:32.2": "Āmantā.",
  "kv2.5:32.3": "Lokuttaraṃ dutiyaṃ jhānaṃ samāpannassa atthi vacībhedoti?",
  "kv2.5:32.4": "Na hevaṃ vattabbe …pe….",
  "kv2.5:33.1": "☑ Lokuttaraṃ paṭhamaṃ jhānaṃ samāpannassa atthi vacībhedoti?",
  "kv2.5:33.2": "Āmantā.",
  "kv2.5:33.3": "Lokuttaraṃ tatiyaṃ jhānaṃ …",
  "kv2.5:33.4": "catutthaṃ jhānaṃ samāpannassa atthi vacībhedoti?",
  "kv2.5:33.5": "Na hevaṃ vattabbe …pe….",
  "kv2.5:34.1": "☑ Lokuttaraṃ dutiyaṃ jhānaṃ samāpannassa natthi vacībhedoti?",
  "kv2.5:34.2": "Āmantā.",
  "kv2.5:34.3": "Lokuttaraṃ paṭhamaṃ jhānaṃ samāpannassa natthi vacībhedoti?",
  "kv2.5:34.4": "Na hevaṃ vattabbe …pe….",
  "kv2.5:35.1": "☑ Lokuttaraṃ dutiyaṃ jhānaṃ …",
  "kv2.5:35.2": "tatiyaṃ jhānaṃ …",
  "kv2.5:35.3": "catutthaṃ jhānaṃ samāpannassa natthi vacībhedoti?",
  "kv2.5:35.4": "Āmantā.",
  "kv2.5:35.5": "Lokuttaraṃ paṭhamaṃ jhānaṃ samāpannassa natthi vacībhedoti?",
  "kv2.5:35.6": "Na hevaṃ vattabbe …pe….",
  "kv2.5:36.1": "☒ Na vattabbaṃ—",
  "kv2.5:36.2": "“samāpannassa atthi vacībhedo”ti?",
  "kv2.5:36.3": "Āmantā.",
  "kv2.5:36.4": "Nanu vitakkavicārā vacīsaṅkhārā vuttā bhagavatā—",
  "kv2.5:36.5": "“paṭhamaṃ jhānaṃ samāpannassa atthi vitakkavicārā”ti?",
  "kv2.5:36.6": "Āmantā.",
  "kv2.5:36.7": "Hañci vitakkavicārā vacīsaṅkhārā vuttā bhagavatā—",
  "kv2.5:36.8": "“paṭhamaṃ jhānaṃ samāpannassa atthi vitakkavicārā”, tena vata re vattabbe—",
  "kv2.5:36.9": "“samāpannassa atthi vacībhedo”ti.",
  "kv2.5:37.1": "☑ Vitakkavicārā vacīsaṅkhārā vuttā bhagavatā—",
  "kv2.5:37.2": "“paṭhamaṃ jhānaṃ samāpannassa atthi vitakkavicārā”ti, atthi tassa vacībhedoti?",
  "kv2.5:37.3": "Āmantā.",
  "kv2.5:37.4": "Pathavīkasiṇaṃ paṭhamaṃ jhānaṃ samāpannassa atthi vitakkavicārā, atthi tassa vacībhedoti?",
  "kv2.5:37.5": "Na hevaṃ vattabbe …pe….",
  "kv2.5:38.1": "☑ Vitakkavicārā vacīsaṅkhārā vuttā bhagavatā—",
  "kv2.5:38.2": "“paṭhamaṃ jhānaṃ samāpannassa atthi vitakkavicārā”ti, atthi tassa vacībhedoti?",
  "kv2.5:38.3": "Āmantā.",
  "kv2.5:38.4": "Āpokasiṇaṃ …",
  "kv2.5:38.5": "tejokasiṇaṃ …",
  "kv2.5:38.6": "vāyokasiṇaṃ …",
  "kv2.5:38.7": "nīlakasiṇaṃ …",
  "kv2.5:38.8": "pītakasiṇaṃ …",
  "kv2.5:38.9": "lohitakasiṇaṃ …",
  "kv2.5:38.10": "odātakasiṇaṃ paṭhamaṃ jhānaṃ samāpannassa atthi vitakkavicārā, atthi tassa vacībhedoti?",
  "kv2.5:38.11": "Na hevaṃ vattabbe …pe….",
  "kv2.5:39.1": "☒ Na vattabbaṃ—",
  "kv2.5:39.2": "“samāpannassa atthi vacībhedo”ti?",
  "kv2.5:39.3": "Āmantā.",
  "kv2.5:39.4": "Nanu vitakkasamuṭṭhānā vācā vuttā bhagavatā—",
  "kv2.5:39.5": "“paṭhamaṃ jhānaṃ samāpannassa atthi vitakkavicārā”ti?",
  "kv2.5:39.6": "Āmantā.",
  "kv2.5:39.7": "Hañci vitakkasamuṭṭhānā vācā vuttā bhagavatā—",
  "kv2.5:39.8": "“paṭhamaṃ jhānaṃ samāpannassa atthi vitakkavicārā”, tena vata re vattabbe—",
  "kv2.5:39.9": "“samāpannassa atthi vacībhedo”ti.",
  "kv2.5:40.1": "☑ Vitakkasamuṭṭhānā vācā vuttā bhagavatā—",
  "kv2.5:40.2": "“paṭhamaṃ jhānaṃ samāpannassa atthi vitakkavicārā”ti, atthi tassa vacībhedoti?",
  "kv2.5:40.3": "Āmantā.",
  "kv2.5:40.4": "Saññāsamuṭṭhānā vācā vuttā bhagavatā—",
  "kv2.5:40.5": "“dutiyaṃ jhānaṃ samāpannassa atthi saññā, atthi tassa vitakkavicārā”ti?",
  "kv2.5:40.6": "Na hevaṃ vattabbe …pe….",
  "kv2.5:41.1": "☑ Vitakkasamuṭṭhānā vācā vuttā bhagavatā—",
  "kv2.5:41.2": "“paṭhamaṃ jhānaṃ samāpannassa atthi vitakkavicārā”ti, atthi tassa vacībhedoti?",
  "kv2.5:41.3": "Āmantā.",
  "kv2.5:41.4": "Saññāsamuṭṭhānā vācā vuttā bhagavatā—",
  "kv2.5:41.5": "tatiyaṃ jhānaṃ …pe…",
  "kv2.5:41.6": "catutthaṃ jhānaṃ …",
  "kv2.5:41.7": "ākāsānañcāyatanaṃ …",
  "kv2.5:41.8": "viññāṇañcāyatanaṃ …",
  "kv2.5:41.9": "ākiñcaññāyatanaṃ samāpannassa atthi saññā, atthi tassa vitakkavicārāti?",
  "kv2.5:41.10": "Na hevaṃ vattabbe …pe….",
  "kv2.5:42.1": "☑ Samāpannassa atthi vacībhedoti?",
  "kv2.5:42.2": "Āmantā.",
  "kv2.5:42.3": "Nanu “paṭhamaṃ jhānaṃ samāpannassa vācā niruddhā hotī”ti.",
  "kv2.5:42.4": "Attheva suttantoti?",
  "kv2.5:42.5": "Āmantā.",
  "kv2.5:42.6": "Hañci “paṭhamaṃ jhānaṃ samāpannassa vācā niruddhā hotī”ti, attheva suttantoti, no ca vata re vattabbe—",
  "kv2.5:42.7": "“samāpannassa atthi vacībhedo”ti.",
  "kv2.5:43.1": "☑ “Paṭhamaṃ jhānaṃ samāpannassa vācā niruddhā hotī”ti, attheva suttantoti, atthi tassa vacībhedoti?",
  "kv2.5:43.2": "Āmantā.",
  "kv2.5:43.3": "“Dutiyaṃ jhānaṃ samāpannassa vitakkavicārā niruddhā hontī”ti, attheva suttantoti, atthi tassa vitakkavicārāti?",
  "kv2.5:43.4": "Na hevaṃ vattabbe …pe….",
  "kv2.5:44.1": "☑ “Paṭhamaṃ jhānaṃ samāpannassa vācā niruddhā hotī”ti, attheva suttantoti, atthi tassa vacībhedoti?",
  "kv2.5:44.2": "Āmantā.",
  "kv2.5:44.3": "“Tatiyaṃ jhānaṃ samāpannassa pīti niruddhā hoti, catutthaṃ jhānaṃ samāpannassa assāsapassāsā niruddhā honti, ākāsānañcāyatanaṃ samāpannassa rūpasaññā niruddhā hoti, viññāṇañcāyatanaṃ samāpannassa ākāsānañcāyatanasaññā niruddhā hoti, ākiñcaññāyatanaṃ samāpannassa viññāṇañcāyatanasaññā niruddhā hoti, nevasaññānāsaññāyatanaṃ samāpannassa ākiñcaññāyatanasaññā niruddhā hoti, saññāvedayitanirodhaṃ samāpannassa saññā ca vedanā ca niruddhā hontī”ti, attheva suttantoti, atthi tassa saññā ca vedanā cāti?",
  "kv2.5:44.4": "Na hevaṃ vattabbe …pe….",
  "kv2.5:45.1": "☒ Na vattabbaṃ—",
  "kv2.5:45.2": "“samāpannassa atthi vacībhedo”ti?",
  "kv2.5:45.3": "Āmantā.",
  "kv2.5:45.4": "Nanu—",
  "kv2.5:45.5": "“paṭhamassa jhānassa saddo kaṇḍako vutto bhagavatā”ti?",
  "kv2.5:45.6": "Āmantā.",
  "kv2.5:45.7": "Hañci paṭhamassa jhānassa saddo kaṇḍako vutto bhagavatā, tena vata re vattabbe—",
  "kv2.5:45.8": "“samāpannassa atthi vacībhedo”ti.",
  "kv2.5:46.1": "☑ Paṭhamassa jhānassa saddo kaṇḍako vutto bhagavatāti, samāpannassa atthi vacībhedoti?",
  "kv2.5:46.2": "Āmantā.",
  "kv2.5:46.3": "Dutiyassa jhānassa vitakkavicārā kaṇḍako vutto bhagavatā …",
  "kv2.5:46.4": "tatiyassa jhānassa pīti kaṇḍako vutto bhagavatā …",
  "kv2.5:46.5": "catutthassa jhānassa assāsapassāsā kaṇḍako vutto bhagavatā …",
  "kv2.5:46.6": "ākāsānañcāyatanaṃ samāpannassa rūpasaññā kaṇḍako vutto bhagavatā …",
  "kv2.5:46.7": "viññāṇañcāyatanaṃ samāpannassa ākāsānañcāyatanasaññā kaṇḍako vutto bhagavatā …",
  "kv2.5:46.8": "ākiñcaññāyatanaṃ samāpannassa viññāṇañcāyatanasaññā kaṇḍako vutto bhagavatā …",
  "kv2.5:46.9": "nevasaññānāsaññāyatanaṃ samāpannassa ākiñcaññāyatanasaññā kaṇḍako vutto bhagavatā …",
  "kv2.5:46.10": "saññāvedayitanirodhaṃ samāpannassa saññā ca vedanā ca kaṇḍako vutto bhagavatā, atthi tassa saññā ca vedanā cāti?",
  "kv2.5:46.11": "Na hevaṃ vattabbe …pe….",
  "kv2.5:47.1": "☒ Na vattabbaṃ—",
  "kv2.5:47.2": "“samāpannassa atthi vacībhedo”ti?",
  "kv2.5:47.3": "Āmantā.",
  "kv2.5:47.4": "Nanu vuttaṃ bhagavatā—",
  "kv2.5:47.5": "“sikhissa, ānanda, bhagavato arahato sammāsambuddhassa abhibhū nāma sāvako brahmaloke ṭhito dasasahassilokadhātuṃ sarena viññāpesi—",
  "kv2.5:48.1": "‘Ārabbhatha nikkamatha,",
  "kv2.5:48.2": "yuñjatha buddhasāsane;",
  "kv2.5:48.3": "Dhunātha maccuno senaṃ,",
  "kv2.5:48.4": "naḷāgāraṃva kuñjaro.",
  "kv2.5:49.1": "Yo imasmiṃ dhammavinaye,",
  "kv2.5:49.2": "appamatto vihassati;",
  "kv2.5:49.3": "Pahāya jātisaṃsāraṃ,",
  "kv2.5:49.4": "dukkhassantaṃ karissatī’”ti.",
  "kv2.5:50.1": "Attheva suttantoti?",
  "kv2.5:50.2": "Āmantā.",
  "kv2.5:50.3": "Tena hi samāpannassa atthi vacībhedoti.",
  "kv2.5:50.4": "Vacībhedakathā niṭṭhitā."
}