{
  "kv2.7:0.1": "Kathāvatthu",
  "kv2.7:0.2": "Mahāpaṇṇāsaka",
  "kv2.7:0.3": "Dutiyavagga",
  "kv2.7:0.4": "Cittaṭṭhitikathā",
  "kv2.7:1.1": "☑ Ekaṃ cittaṃ divasaṃ tiṭṭhatīti?",
  "kv2.7:1.2": "Āmantā.",
  "kv2.7:1.3": "Upaḍḍhadivaso uppādakkhaṇo, upaḍḍhadivaso vayakkhaṇoti?",
  "kv2.7:1.4": "Na hevaṃ vattabbe.",
  "kv2.7:2.1": "☑ Ekaṃ cittaṃ dve divase tiṭṭhatīti?",
  "kv2.7:2.2": "Āmantā.",
  "kv2.7:2.3": "Divaso uppādakkhaṇo, divaso vayakkhaṇoti?",
  "kv2.7:2.4": "Na hevaṃ vattabbe.",
  "kv2.7:3.1": "☑ Ekaṃ cittaṃ cattāro divase tiṭṭhati …",
  "kv2.7:3.2": "aṭṭha divase tiṭṭhati …",
  "kv2.7:3.3": "dasa divase tiṭṭhati …",
  "kv2.7:3.4": "vīsati divase tiṭṭhati …",
  "kv2.7:3.5": "māsaṃ tiṭṭhati …",
  "kv2.7:3.6": "dve māse tiṭṭhati …",
  "kv2.7:3.7": "cattāro māse tiṭṭhati …",
  "kv2.7:3.8": "aṭṭha māse tiṭṭhati …",
  "kv2.7:3.9": "dasa māse tiṭṭhati …",
  "kv2.7:3.10": "saṃvaccharaṃ tiṭṭhati …",
  "kv2.7:3.11": "dve vassāni tiṭṭhati …",
  "kv2.7:3.12": "cattāri vassāni tiṭṭhati …",
  "kv2.7:3.13": "aṭṭha vassāni tiṭṭhati …",
  "kv2.7:3.14": "dasa vassāni tiṭṭhati …",
  "kv2.7:3.15": "vīsati vassāni tiṭṭhati …",
  "kv2.7:3.16": "tiṃsa vassāni tiṭṭhati …",
  "kv2.7:3.17": "cattārīsa vassāni tiṭṭhati …",
  "kv2.7:3.18": "paññāsa vassāni tiṭṭhati …",
  "kv2.7:3.19": "vassasataṃ tiṭṭhati …",
  "kv2.7:3.20": "dve vassasatāni tiṭṭhati …",
  "kv2.7:3.21": "cattāri vassasatāni tiṭṭhati …",
  "kv2.7:3.22": "pañca vassasatāni tiṭṭhati …",
  "kv2.7:3.23": "vassasahassaṃ tiṭṭhati …",
  "kv2.7:3.24": "dve vassasahassāni tiṭṭhati …",
  "kv2.7:3.25": "cattāri vassasahassāni tiṭṭhati …",
  "kv2.7:3.26": "aṭṭha vassasahassāni tiṭṭhati …",
  "kv2.7:3.27": "soḷasa vassasahassāni tiṭṭhati …",
  "kv2.7:3.28": "kappaṃ tiṭṭhati …",
  "kv2.7:3.29": "dve kappe tiṭṭhati …",
  "kv2.7:3.30": "cattāro kappe tiṭṭhati …",
  "kv2.7:3.31": "aṭṭha kappe tiṭṭhati …",
  "kv2.7:3.32": "soḷasa kappe tiṭṭhati …",
  "kv2.7:3.33": "bāttiṃsa kappe tiṭṭhati …",
  "kv2.7:3.34": "catusaṭṭhi kappe tiṭṭhati …",
  "kv2.7:3.35": "pañca kappasatāni tiṭṭhati …",
  "kv2.7:3.36": "kappasahassāni tiṭṭhati …",
  "kv2.7:3.37": "dve kappasahassāni tiṭṭhati …",
  "kv2.7:3.38": "cattāri kappasahassāni tiṭṭhati …",
  "kv2.7:3.39": "aṭṭha kappasahassāni tiṭṭhati …",
  "kv2.7:3.40": "soḷasa kappasahassāni tiṭṭhati …",
  "kv2.7:3.41": "vīsati kappasahassāni tiṭṭhati …",
  "kv2.7:3.42": "cattārīsa kappasahassāni tiṭṭhati …",
  "kv2.7:3.43": "saṭṭhi kappasahassāni tiṭṭhati …",
  "kv2.7:3.44": "caturāsīti kappasahassāni tiṭṭhatīti?",
  "kv2.7:3.45": "Āmantā.",
  "kv2.7:3.46": "Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti?",
  "kv2.7:3.47": "Na hevaṃ vattabbe.",
  "kv2.7:4.1": "☑ Ekaṃ cittaṃ divasaṃ tiṭṭhatīti?",
  "kv2.7:4.2": "Āmantā.",
  "kv2.7:4.3": "Atthaññe dhammā ekāhaṃ bahumpi uppajjitvā nirujjhantīti?",
  "kv2.7:4.4": "Āmantā.",
  "kv2.7:4.5": "Te dhammā cittena lahuparivattāti?",
  "kv2.7:4.6": "Na hevaṃ vattabbe.",
  "kv2.7:5.1": "☑ Te dhammā cittena lahuparivattāti?",
  "kv2.7:5.2": "Āmantā.",
  "kv2.7:5.3": "Nanu vuttaṃ bhagavatā—",
  "kv2.7:5.4": "“nāhaṃ, bhikkhave, aññaṃ ekadhammampi samanupassāmi evaṃ lahuparivattaṃ yathayidaṃ cittaṃ.",
  "kv2.7:5.5": "Yāvañcidaṃ, bhikkhave, upamāpi na sukarā yāva lahuparivattaṃ cittan”ti.",
  "kv2.7:5.6": "Attheva suttantoti?",
  "kv2.7:5.7": "Āmantā.",
  "kv2.7:5.8": "Tena hi na vattabbaṃ—",
  "kv2.7:5.9": "“te dhammā cittena lahuparivattā”ti.",
  "kv2.7:6.1": "☑ Te dhammā cittena lahuparivattāti?",
  "kv2.7:6.2": "Āmantā.",
  "kv2.7:6.3": "Nanu vuttaṃ bhagavatā—",
  "kv2.7:6.4": "“seyyathāpi, bhikkhave, makkaṭo araññe pavane caramāno sākhaṃ gaṇhati, taṃ muñcitvā aññaṃ gaṇhati, taṃ muñcitvā aññaṃ gaṇhati;",
  "kv2.7:6.5": "evameva kho, bhikkhave, yamidaṃ vuccati cittaṃ itipi mano itipi viññāṇaṃ itipi taṃ rattiyā ca divasassa ca aññadeva uppajjati aññaṃ nirujjhatī”ti.",
  "kv2.7:6.6": "Attheva suttantoti?",
  "kv2.7:6.7": "Āmantā.",
  "kv2.7:6.8": "Tena hi na vattabbaṃ—",
  "kv2.7:6.9": "“te dhammā cittena lahuparivattā”ti.",
  "kv2.7:7.1": "☑ Ekaṃ cittaṃ divasaṃ tiṭṭhatīti?",
  "kv2.7:7.2": "Āmantā.",
  "kv2.7:7.3": "Cakkhuviññāṇaṃ divasaṃ tiṭṭhatīti?",
  "kv2.7:7.4": "Na hevaṃ vattabbe.",
  "kv2.7:7.5": "Sotaviññāṇaṃ …pe…",
  "kv2.7:7.6": "ghānaviññāṇaṃ …",
  "kv2.7:7.7": "jivhāviññāṇaṃ …",
  "kv2.7:7.8": "kāyaviññāṇaṃ …",
  "kv2.7:7.9": "akusalaṃ cittaṃ …",
  "kv2.7:7.10": "rāgasahagataṃ …",
  "kv2.7:7.11": "dosasahagataṃ …",
  "kv2.7:7.12": "mohasahagataṃ …",
  "kv2.7:7.13": "mānasahagataṃ …",
  "kv2.7:7.14": "diṭṭhisahagataṃ …",
  "kv2.7:7.15": "vicikicchāsahagataṃ …",
  "kv2.7:7.16": "thinasahagataṃ …",
  "kv2.7:7.17": "uddhaccasahagataṃ …",
  "kv2.7:7.18": "ahirikasahagataṃ …",
  "kv2.7:7.19": "anottappasahagataṃ cittaṃ divasaṃ tiṭṭhatīti?",
  "kv2.7:7.20": "Na hevaṃ vattabbe …pe….",
  "kv2.7:8.1": "☑ Ekaṃ cittaṃ divasaṃ tiṭṭhatīti?",
  "kv2.7:8.2": "Āmantā.",
  "kv2.7:8.3": "Yeneva cittena cakkhunā rūpaṃ passati, teneva cittena sotena saddaṃ suṇāti …pe…",
  "kv2.7:8.4": "ghānena gandhaṃ ghāyati …",
  "kv2.7:8.5": "jivhāya rasaṃ sāyati …",
  "kv2.7:8.6": "kāyena phoṭṭhabbaṃ phusati …",
  "kv2.7:8.7": "manasā dhammaṃ vijānāti …pe…",
  "kv2.7:8.8": "yeneva cittena manasā dhammaṃ vijānāti, teneva cittena cakkhunā rūpaṃ passati …pe…",
  "kv2.7:8.9": "sotena saddaṃ suṇāti …",
  "kv2.7:8.10": "ghānena gandhaṃ ghāyati …",
  "kv2.7:8.11": "jivhāya rasaṃ sāyati …pe…",
  "kv2.7:8.12": "kāyena phoṭṭhabbaṃ phusatīti?",
  "kv2.7:8.13": "Na hevaṃ vattabbe …pe….",
  "kv2.7:9.1": "☑ Ekaṃ cittaṃ divasaṃ tiṭṭhatīti?",
  "kv2.7:9.2": "Āmantā.",
  "kv2.7:9.3": "Yeneva cittena abhikkamati, teneva cittena paṭikkamati;",
  "kv2.7:9.4": "yeneva cittena paṭikkamati, teneva cittena abhikkamati;",
  "kv2.7:9.5": "yeneva cittena āloketi, teneva cittena viloketi;",
  "kv2.7:9.6": "yeneva cittena viloketi, teneva cittena āloketi;",
  "kv2.7:9.7": "yeneva cittena samiñjeti, teneva cittena pasāreti;",
  "kv2.7:9.8": "yeneva cittena pasāreti, teneva cittena samiñjetīti?",
  "kv2.7:9.9": "Na hevaṃ vattabbe …pe….",
  "kv2.7:10.1": "☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?",
  "kv2.7:10.2": "Āmantā.",
  "kv2.7:10.3": "Manussānaṃ ekaṃ cittaṃ yāvatāyukaṃ tiṭṭhatīti?",
  "kv2.7:10.4": "Na hevaṃ vattabbe.",
  "kv2.7:11.1": "☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?",
  "kv2.7:11.2": "Āmantā.",
  "kv2.7:11.3": "Cātumahārājikānaṃ devānaṃ …pe…",
  "kv2.7:11.4": "tāvatiṃsānaṃ devānaṃ …",
  "kv2.7:11.5": "yāmānaṃ devānaṃ …",
  "kv2.7:11.6": "tusitānaṃ devānaṃ …",
  "kv2.7:11.7": "nimmānaratīnaṃ devānaṃ …",
  "kv2.7:11.8": "paranimmitavasavattīnaṃ devānaṃ …",
  "kv2.7:11.9": "brahmapārisajjānaṃ devānaṃ …",
  "kv2.7:11.10": "brahmapurohitānaṃ devānaṃ …",
  "kv2.7:11.11": "mahābrahmānaṃ devānaṃ …",
  "kv2.7:11.12": "parittābhānaṃ devānaṃ …",
  "kv2.7:11.13": "appamāṇābhānaṃ devānaṃ …",
  "kv2.7:11.14": "ābhassarānaṃ devānaṃ …",
  "kv2.7:11.15": "parittasubhānaṃ devānaṃ …",
  "kv2.7:11.16": "appamāṇasubhānaṃ devānaṃ …",
  "kv2.7:11.17": "subhakiṇhānaṃ devānaṃ …",
  "kv2.7:11.18": "vehapphalānaṃ devānaṃ …",
  "kv2.7:11.19": "avihānaṃ devānaṃ …",
  "kv2.7:11.20": "atappānaṃ devānaṃ …",
  "kv2.7:11.21": "sudassānaṃ devānaṃ …",
  "kv2.7:11.22": "sudassīnaṃ devānaṃ …",
  "kv2.7:11.23": "akaniṭṭhānaṃ devānaṃ ekaṃ cittaṃ yāvatāyukaṃ tiṭṭhatīti?",
  "kv2.7:11.24": "Na hevaṃ vattabbe.",
  "kv2.7:12.1": "☑ Ākāsānañcāyatanūpagānaṃ devānaṃ vīsati kappasahassāni āyuppamāṇaṃ, ākāsānañcāyatanūpagānaṃ devānaṃ ekaṃ cittaṃ vīsati kappasahassāni tiṭṭhatīti?",
  "kv2.7:12.2": "Āmantā.",
  "kv2.7:12.3": "Manussānaṃ vassasataṃ āyuppamāṇaṃ, manussānaṃ ekaṃ cittaṃ vassasataṃ tiṭṭhatīti?",
  "kv2.7:12.4": "Na hevaṃ vattabbe.",
  "kv2.7:13.1": "☑ Ākāsānañcāyatanūpagānaṃ devānaṃ vīsati kappasahassāni āyuppamāṇaṃ, ākāsānañcāyatanūpagānaṃ devānaṃ ekaṃ cittaṃ vīsati kappasahassāni tiṭṭhatīti?",
  "kv2.7:13.2": "Āmantā.",
  "kv2.7:13.3": "Cātumahārājikānaṃ devānaṃ pañca vassasatāni āyuppamāṇaṃ, cātumahārājikānaṃ devānaṃ ekaṃ cittaṃ pañca vassasatāni tiṭṭhati …",
  "kv2.7:13.4": "vassasahassaṃ tiṭṭhati …",
  "kv2.7:13.5": "dve vassasahassāni tiṭṭhati …",
  "kv2.7:13.6": "cattāri vassasahassāni tiṭṭhati …",
  "kv2.7:13.7": "aṭṭha vassasahassāni tiṭṭhati …",
  "kv2.7:13.8": "soḷasa vassasahassāni tiṭṭhati …",
  "kv2.7:13.9": "kappassa tatiyabhāgaṃ tiṭṭhati …",
  "kv2.7:13.10": "upaḍḍhakappaṃ tiṭṭhati …",
  "kv2.7:13.11": "ekaṃ kappaṃ tiṭṭhati …",
  "kv2.7:13.12": "dve kappe tiṭṭhati …",
  "kv2.7:13.13": "cattāro kappe tiṭṭhati …",
  "kv2.7:13.14": "aṭṭha kappe tiṭṭhati …",
  "kv2.7:13.15": "soḷasa kappe tiṭṭhati …",
  "kv2.7:13.16": "bāttiṃsa kappe tiṭṭhati …",
  "kv2.7:13.17": "catusaṭṭhi kappe tiṭṭhati …",
  "kv2.7:13.18": "pañca kappasatāni tiṭṭhati …",
  "kv2.7:13.19": "kappasahassaṃ tiṭṭhati …",
  "kv2.7:13.20": "dve kappasahassāni tiṭṭhati …",
  "kv2.7:13.21": "cattāri kappasahassāni tiṭṭhati …",
  "kv2.7:13.22": "aṭṭha kappasahassāni tiṭṭhati …",
  "kv2.7:13.23": "akaniṭṭhānaṃ devānaṃ soḷasa kappasahassāni āyuppamāṇaṃ, akaniṭṭhānaṃ devānaṃ ekaṃ cittaṃ soḷasa kappasahassāni tiṭṭhatīti?",
  "kv2.7:13.24": "Na hevaṃ vattabbe.",
  "kv2.7:14.1": "☒ Ākāsānañcāyatanūpagānaṃ devānaṃ cittaṃ muhuttaṃ muhuttaṃ uppajjati muhuttaṃ muhuttaṃ nirujjhatīti?",
  "kv2.7:14.2": "Āmantā.",
  "kv2.7:14.3": "Ākāsānañcāyatanūpagā devā muhuttaṃ muhuttaṃ cavanti muhuttaṃ muhuttaṃ uppajjantīti?",
  "kv2.7:14.4": "Na hevaṃ vattabbe.",
  "kv2.7:15.1": "☑ Ākāsānañcāyatanūpagānaṃ devānaṃ ekaṃ cittaṃ yāvatāyukaṃ tiṭṭhatīti?",
  "kv2.7:15.2": "Āmantā.",
  "kv2.7:15.3": "Ākāsānañcāyatanūpagā devā yeneva cittena uppajjanti, teneva cittena cavantīti?",
  "kv2.7:15.4": "Na hevaṃ vattabbe …pe….",
  "kv2.7:15.5": "Cittaṭṭhitikathā niṭṭhitā."
}