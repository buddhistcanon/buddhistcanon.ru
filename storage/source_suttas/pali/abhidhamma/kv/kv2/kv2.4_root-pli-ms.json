{
  "kv2.4:0.1": "Kathāvatthu",
  "kv2.4:0.2": "Mahāpaṇṇāsaka",
  "kv2.4:0.3": "Dutiyavagga",
  "kv2.4:0.4": "Paravitāraṇakathā",
  "kv2.4:1.1": "☑ Atthi arahato paravitāraṇāti?",
  "kv2.4:1.2": "Āmantā.",
  "kv2.4:1.3": "Arahā paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:1.4": "Na hevaṃ vattabbe …pe….",
  "kv2.4:2.1": "☑ Nanu arahā na paraneyyo na parapattiyo na parapaccayo na parapaṭibaddhabhū jānāti passati asammūḷho sampajānoti?",
  "kv2.4:2.2": "Āmantā.",
  "kv2.4:2.3": "Hañci arahā na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajāno, no ca vata re vattabbe—",
  "kv2.4:2.4": "“atthi arahato paravitāraṇā”ti.",
  "kv2.4:3.1": "☑ Atthi puthujjanassa paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:3.2": "Āmantā.",
  "kv2.4:3.3": "Atthi arahato paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:3.4": "Na hevaṃ vattabbe …pe….",
  "kv2.4:4.1": "☑ Atthi arahato paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?",
  "kv2.4:4.2": "Āmantā.",
  "kv2.4:4.3": "Atthi puthujjanassa paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?",
  "kv2.4:4.4": "Na hevaṃ vattabbe …pe….",
  "kv2.4:5.1": "☑ Atthi arahato paravitāraṇāti?",
  "kv2.4:5.2": "Āmantā.",
  "kv2.4:5.3": "Atthi arahato satthari paravitāraṇā, dhamme paravitāraṇā, saṃghe paravitāraṇā, sikkhāya paravitāraṇā, pubbante paravitāraṇā, aparante paravitāraṇā, pubbantāparante paravitāraṇā, idappaccayatāpaṭiccasamuppannesu dhammesu paravitāraṇāti?",
  "kv2.4:5.4": "Na hevaṃ vattabbe …pe….",
  "kv2.4:6.1": "☑ Natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?",
  "kv2.4:6.2": "Āmantā.",
  "kv2.4:6.3": "Hañci natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇā, no ca vata re vattabbe—",
  "kv2.4:6.4": "“atthi arahato paravitāraṇā”ti.",
  "kv2.4:7.1": "☑ Atthi puthujjanassa paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?",
  "kv2.4:7.2": "Āmantā.",
  "kv2.4:7.3": "Atthi arahato paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?",
  "kv2.4:7.4": "Na hevaṃ vattabbe …pe….",
  "kv2.4:8.1": "☑ Atthi arahato paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?",
  "kv2.4:8.2": "Āmantā.",
  "kv2.4:8.3": "Atthi puthujjanassa paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti?",
  "kv2.4:8.4": "Na hevaṃ vattabbe …pe….",
  "kv2.4:9.1": "☑ Atthi arahato paravitāraṇāti?",
  "kv2.4:9.2": "Āmantā.",
  "kv2.4:9.3": "Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti?",
  "kv2.4:9.4": "Āmantā.",
  "kv2.4:9.5": "Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—",
  "kv2.4:9.6": "“atthi arahato paravitāraṇā”ti.",
  "kv2.4:10.1": "☑ Atthi arahato paravitāraṇāti?",
  "kv2.4:10.2": "Āmantā.",
  "kv2.4:10.3": "Nanu arahato doso pahīno …pe…",
  "kv2.4:10.4": "moho pahīno …pe…",
  "kv2.4:10.5": "anottappaṃ pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ …pe…",
  "kv2.4:10.6": "rāgappahānāya maggo bhāvito …pe…",
  "kv2.4:10.7": "bojjhaṅgā bhāvitā …pe…",
  "kv2.4:10.8": "dosappahānāya …pe…",
  "kv2.4:10.9": "anottappapahānāya maggo bhāvito …pe…",
  "kv2.4:10.10": "bojjhaṅgā bhāvitā …pe…",
  "kv2.4:10.11": "nanu arahā vītarāgo vītadoso vītamoho …pe…",
  "kv2.4:10.12": "sacchikātabbaṃ sacchikatanti?",
  "kv2.4:10.13": "Āmantā.",
  "kv2.4:10.14": "Hañci arahā vītarāgo vītadoso vītamoho sacchikātabbaṃ sacchikataṃ, no ca vata re vattabbe—",
  "kv2.4:10.15": "“atthi arahato paravitāraṇā”ti.",
  "kv2.4:11.1": "☑ Atthi arahato paravitāraṇāti?",
  "kv2.4:11.2": "Sadhammakusalassa arahato atthi paravitāraṇā, paradhammakusalassa arahato natthi paravitāraṇāti.",
  "kv2.4:11.3": "Sadhammakusalassa arahato atthi paravitāraṇāti?",
  "kv2.4:11.4": "Āmantā.",
  "kv2.4:11.5": "Paradhammakusalassa arahato atthi paravitāraṇāti?",
  "kv2.4:11.6": "Na hevaṃ vattabbe …pe….",
  "kv2.4:12.1": "☑ Paradhammakusalassa arahato natthi paravitāraṇāti?",
  "kv2.4:12.2": "Āmantā.",
  "kv2.4:12.3": "Sadhammakusalassa arahato natthi paravitāraṇāti?",
  "kv2.4:12.4": "Na hevaṃ vattabbe …pe….",
  "kv2.4:13.1": "☑ Sadhammakusalassa arahato rāgo pahīno, atthi tassa paravitāraṇāti?",
  "kv2.4:13.2": "Āmantā.",
  "kv2.4:13.3": "Paradhammakusalassa arahato rāgo pahīno, atthi tassa paravitāraṇāti?",
  "kv2.4:13.4": "Na hevaṃ vattabbe.",
  "kv2.4:14.1": "☑ Sadhammakusalassa arahato doso pahīno …pe…",
  "kv2.4:14.2": "moho pahīno …pe…",
  "kv2.4:14.3": "anottappaṃ pahīnaṃ …pe…",
  "kv2.4:14.4": "rāgappahānāya maggo bhāvito …pe…",
  "kv2.4:14.5": "bojjhaṅgā bhāvitā …pe…",
  "kv2.4:14.6": "dosappahānāya …pe…",
  "kv2.4:14.7": "anottappapahānāya maggo bhāvito …pe…",
  "kv2.4:14.8": "bojjhaṅgā bhāvitā …pe…",
  "kv2.4:14.9": "sadhammakusalo arahā vītarāgo vītadoso vītamoho …pe…",
  "kv2.4:14.10": "sacchikātabbaṃ sacchikataṃ, atthi tassa paravitāraṇāti?",
  "kv2.4:14.11": "Āmantā.",
  "kv2.4:14.12": "Paradhammakusalo arahā vītarāgo vītadoso vītamoho …pe…",
  "kv2.4:14.13": "sacchikātabbaṃ sacchikataṃ, atthi tassa paravitāraṇāti?",
  "kv2.4:14.14": "Na hevaṃ vattabbe …pe….",
  "kv2.4:15.1": "☑ Paradhammakusalassa arahato rāgo pahīno, natthi tassa paravitāraṇāti?",
  "kv2.4:15.2": "Āmantā.",
  "kv2.4:15.3": "Sadhammakusalassa arahato rāgo pahīno, natthi tassa paravitāraṇāti?",
  "kv2.4:15.4": "Na hevaṃ vattabbe.",
  "kv2.4:16.1": "☑ Paradhammakusalassa arahato doso pahīno, moho pahīno …pe…",
  "kv2.4:16.2": "anottappaṃ pahīnaṃ …pe…",
  "kv2.4:16.3": "rāgappahānāya maggo bhāvito …pe…",
  "kv2.4:16.4": "bojjhaṅgā bhāvitā …pe…",
  "kv2.4:16.5": "dosappahānāya …pe…",
  "kv2.4:16.6": "anottappapahānāya maggo bhāvito …pe…",
  "kv2.4:16.7": "bojjhaṅgā bhāvitā …pe…",
  "kv2.4:16.8": "paradhammakusalo arahā vītarāgo vītadoso vītamoho …pe…",
  "kv2.4:16.9": "sacchikātabbaṃ sacchikataṃ, natthi tassa paravitāraṇāti?",
  "kv2.4:16.10": "Āmantā.",
  "kv2.4:16.11": "Sadhammakusalo arahā vītarāgo vītadoso vītamoho …pe…",
  "kv2.4:16.12": "sacchikātabbaṃ sacchikataṃ, natthi tassa paravitāraṇāti?",
  "kv2.4:16.13": "Na hevaṃ vattabbe …pe….",
  "kv2.4:17.1": "☑ Atthi arahato paravitāraṇāti?",
  "kv2.4:17.2": "Āmantā.",
  "kv2.4:17.3": "Nanu vuttaṃ bhagavatā—",
  "kv2.4:17.4": "“jānatohaṃ, bhikkhave, passato āsavānaṃ khayaṃ vadāmi, no ajānato no apassato.",
  "kv2.4:17.5": "Kiñca, bhikkhave, jānato kiṃ passato āsavānaṃ khayo hoti, ‘iti rūpaṃ’ …pe…",
  "kv2.4:17.6": "‘iti viññāṇassa atthaṅgamo’ti—",
  "kv2.4:17.7": "evaṃ kho, bhikkhave, jānato evaṃ passato āsavānaṃ khayo hotī”ti.",
  "kv2.4:17.8": "Attheva suttantoti?",
  "kv2.4:17.9": "Āmantā.",
  "kv2.4:17.10": "Tena hi na vattabbaṃ—",
  "kv2.4:17.11": "“atthi arahato paravitāraṇā”ti.",
  "kv2.4:18.1": "☑ Atthi arahato paravitāraṇāti?",
  "kv2.4:18.2": "Āmantā.",
  "kv2.4:18.3": "Nanu vuttaṃ bhagavatā—",
  "kv2.4:18.4": "“jānatohaṃ, bhikkhave, passato āsavānaṃ khayaṃ vadāmi, no ajānato no apassato.",
  "kv2.4:18.5": "Kiñca, bhikkhave, jānato kiṃ passato āsavānaṃ khayo hoti, ‘idaṃ dukkhan’ti—",
  "kv2.4:18.6": "bhikkhave, jānato passato āsavānaṃ khayo hoti, ‘ayaṃ dukkhasamudayo’ti …pe…",
  "kv2.4:18.7": "‘ayaṃ dukkhanirodho’ti …pe…",
  "kv2.4:18.8": "‘ayaṃ dukkhanirodhagāminī paṭipadā’ti jānato passato āsavānaṃ khayo hoti.",
  "kv2.4:18.9": "Evaṃ kho, bhikkhave, jānato evaṃ passato āsavānaṃ khayo hotī”ti.",
  "kv2.4:18.10": "Attheva suttantoti?",
  "kv2.4:18.11": "Āmantā.",
  "kv2.4:18.12": "Tena hi na vattabbaṃ—",
  "kv2.4:18.13": "“atthi arahato paravitāraṇā”ti.",
  "kv2.4:19.1": "☑ Atthi arahato paravitāraṇāti?",
  "kv2.4:19.2": "Āmantā.",
  "kv2.4:19.3": "Nanu vuttaṃ bhagavatā—",
  "kv2.4:19.4": "“sabbaṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya;",
  "kv2.4:19.5": "sabbañca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāyā”ti.",
  "kv2.4:19.6": "Attheva suttantoti?",
  "kv2.4:19.7": "Āmantā.",
  "kv2.4:19.8": "Tena hi na vattabbaṃ—",
  "kv2.4:19.9": "“atthi arahato paravitāraṇā”ti.",
  "kv2.4:20.1": "☑ Atthi arahato paravitāraṇāti?",
  "kv2.4:20.2": "Āmantā.",
  "kv2.4:20.3": "Nanu vuttaṃ bhagavatā—",
  "kv2.4:20.4": "“sahāvassa dassanasampadāya …pe…",
  "kv2.4:20.5": "chaccābhiṭhānāni abhabba kātun”ti.",
  "kv2.4:20.6": "Attheva suttantoti?",
  "kv2.4:20.7": "Āmantā.",
  "kv2.4:20.8": "Tena hi na vattabbaṃ—",
  "kv2.4:20.9": "“atthi arahato paravitāraṇā”ti.",
  "kv2.4:21.1": "☑ Atthi arahato paravitāraṇāti?",
  "kv2.4:21.2": "Āmantā.",
  "kv2.4:21.3": "Nanu vuttaṃ bhagavatā—",
  "kv2.4:21.4": "“yasmiṃ, bhikkhave, samaye ariyasāvakassa virajaṃ vītamalaṃ dhammacakkhuṃ udapādi—",
  "kv2.4:21.5": "‘yaṃ kiñci samudayadhammaṃ, sabbaṃ taṃ nirodhadhamman’ti, saha dassanuppādā, bhikkhave, ariyasāvakassa tīṇi saṃyojanāni pahīyanti—",
  "kv2.4:21.6": "sakkāyadiṭṭhi, vicikicchā, sīlabbataparāmāso”ti.",
  "kv2.4:21.7": "Attheva suttantoti?",
  "kv2.4:21.8": "Āmantā.",
  "kv2.4:21.9": "Tena hi na vattabbaṃ—",
  "kv2.4:21.10": "“atthi arahato paravitāraṇā”ti.",
  "kv2.4:22.1": "☑ Atthi arahato paravitāraṇāti?",
  "kv2.4:22.2": "Āmantā.",
  "kv2.4:22.3": "Nanu vuttaṃ bhagavatā—",
  "kv2.4:23.1": "“Nāhaṃ sahissāmi pamocanāya,",
  "kv2.4:23.2": "Kathaṃkathiṃ dhotaka kañci loke;",
  "kv2.4:23.3": "Dhammañca seṭṭhaṃ abhijānamāno,",
  "kv2.4:23.4": "Evaṃ tuvaṃ oghamimaṃ taresī”ti.",
  "kv2.4:24.1": "Attheva suttantoti?",
  "kv2.4:24.2": "Āmantā.",
  "kv2.4:24.3": "Tena hi na vattabbaṃ—",
  "kv2.4:24.4": "“atthi arahato paravitāraṇā”ti.",
  "kv2.4:25.1": "☒ Na vattabbaṃ—",
  "kv2.4:25.2": "“atthi arahato paravitāraṇā”ti?",
  "kv2.4:25.3": "Āmantā.",
  "kv2.4:25.4": "Nanu arahato itthipurisānaṃ nāmagottaṃ pare vitāreyyuṃ, maggāmaggaṃ pare vitāreyyuṃ, tiṇakaṭṭhavanappatīnaṃ nāmaṃ pare vitāreyyunti?",
  "kv2.4:25.5": "Āmantā.",
  "kv2.4:25.6": "Hañci arahato itthipurisānaṃ nāmagottaṃ pare vitāreyyuṃ, maggāmaggaṃ pare vitāreyyuṃ, tiṇakaṭṭhavanappatīnaṃ nāmaṃ pare vitāreyyuṃ, tena vata re vattabbe—",
  "kv2.4:25.7": "“atthi arahato paravitāraṇā”ti.",
  "kv2.4:26.1": "☑ Arahato itthipurisānaṃ nāmagottaṃ pare vitāreyyuṃ, maggāmaggaṃ pare vitāreyyuṃ, tiṇakaṭṭhavanappatīnaṃ nāmaṃ pare vitāreyyunti, atthi arahato paravitāraṇāti?",
  "kv2.4:26.2": "Āmantā.",
  "kv2.4:26.3": "Arahato sotāpattiphalaṃ vā sakadāgāmiphalaṃ vā anāgāmiphalaṃ vā arahattaṃ vā pare vitāreyyunti?",
  "kv2.4:26.4": "Na hevaṃ vattabbe …pe….",
  "kv2.4:26.5": "Paravitāraṇakathā niṭṭhitā."
}