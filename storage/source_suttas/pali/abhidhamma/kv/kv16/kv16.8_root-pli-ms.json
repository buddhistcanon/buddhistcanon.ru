{
  "kv16.8:0.1": "Kathāvatthu",
  "kv16.8:0.2": "Mahāpaṇṇāsaka",
  "kv16.8:0.3": "Soḷasamavagga",
  "kv16.8:0.4": "Rūpaṃvipākotikathā",
  "kv16.8:1.1": "☑ Rūpaṃ vipākoti?",
  "kv16.8:1.2": "Āmantā.",
  "kv16.8:1.3": "Rūpaṃ sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ …pe…",
  "kv16.8:1.4": "cittena sampayuttaṃ, sārammaṇaṃ, atthi tassa āvaṭṭanā …pe… paṇidhīti?",
  "kv16.8:1.5": "Na hevaṃ vattabbe …pe…",
  "kv16.8:1.6": "nanu na sukhavedaniyaṃ na dukkhavedaniyaṃ …pe…",
  "kv16.8:1.7": "anārammaṇaṃ, natthi tassa āvaṭṭanā …pe… paṇidhīti?",
  "kv16.8:1.8": "Āmantā.",
  "kv16.8:1.9": "Hañci na sukhavedaniyaṃ na dukkhavedaniyaṃ …pe…",
  "kv16.8:1.10": "anārammaṇaṃ, natthi tassa āvaṭṭanā …pe… paṇidhi, no ca vata re vattabbe—",
  "kv16.8:1.11": "“rūpaṃ vipāko”ti.",
  "kv16.8:2.1": "☑ Phasso vipāko, phasso sukhavedaniyo dukkhavedaniyo …pe…",
  "kv16.8:2.2": "sārammaṇo, atthi tassa āvaṭṭanā …pe… paṇidhīti?",
  "kv16.8:2.3": "Āmantā.",
  "kv16.8:2.4": "Rūpaṃ vipāko, rūpaṃ sukhavedaniyaṃ dukkhavedaniyaṃ …pe…",
  "kv16.8:2.5": "sārammaṇaṃ, atthi tassa āvaṭṭanā …pe… paṇidhīti?",
  "kv16.8:2.6": "Na hevaṃ vattabbe …pe….",
  "kv16.8:3.1": "☑ Rūpaṃ vipāko, rūpaṃ na sukhavedaniyaṃ na dukkhavedaniyaṃ …pe…",
  "kv16.8:3.2": "anārammaṇaṃ, natthi tassa āvaṭṭanā …pe… paṇidhīti?",
  "kv16.8:3.3": "Āmantā.",
  "kv16.8:3.4": "Phasso vipāko, phasso na sukhavedaniyo na dukkhavedaniyo …pe…",
  "kv16.8:3.5": "anārammaṇo, natthi tassa āvaṭṭanā …pe… paṇidhīti?",
  "kv16.8:3.6": "Na hevaṃ vattabbe …pe….",
  "kv16.8:4.1": "☒ Na vattabbaṃ—",
  "kv16.8:4.2": "“rūpaṃ vipāko”ti?",
  "kv16.8:4.3": "Āmantā.",
  "kv16.8:4.4": "Nanu kammassa katattā uppannā cittacetasikā dhammā vipākoti?",
  "kv16.8:4.5": "Āmantā.",
  "kv16.8:4.6": "Hañci kammassa katattā uppannā cittacetasikā dhammā vipāko, tena vata re vattabbe—",
  "kv16.8:4.7": "“kammassa katattā uppannaṃ rūpaṃ vipāko”ti.",
  "kv16.8:4.8": "Rūpaṃ vipākotikathā niṭṭhitā."
}