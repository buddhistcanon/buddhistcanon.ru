{
  "kv16.9:0.1": "Kathāvatthu",
  "kv16.9:0.2": "Mahāpaṇṇāsaka",
  "kv16.9:0.3": "Soḷasamavagga",
  "kv16.9:0.4": "Rūpaṃrūpāvacarārūpāvacarantikathā",
  "kv16.9:1.1": "☑ Atthi rūpaṃ rūpāvacaranti?",
  "kv16.9:1.2": "Āmantā.",
  "kv16.9:1.3": "Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?",
  "kv16.9:1.4": "Na hevaṃ vattabbe …pe…",
  "kv16.9:1.5": "nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?",
  "kv16.9:1.6": "Āmantā.",
  "kv16.9:1.7": "Hañci na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…",
  "kv16.9:1.8": "ekārammaṇaṃ, no ca vata re vattabbe—",
  "kv16.9:1.9": "“atthi rūpaṃ rūpāvacaran”ti.",
  "kv16.9:2.1": "☑ Atthi rūpaṃ arūpāvacaranti?",
  "kv16.9:2.2": "Āmantā.",
  "kv16.9:2.3": "Samāpattesiyaṃ upapattesiyaṃ diṭṭhadhammasukhavihāraṃ, samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti?",
  "kv16.9:2.4": "Na hevaṃ vattabbe …pe…",
  "kv16.9:2.5": "nanu na samāpattesiyaṃ na upapattesiyaṃ na diṭṭhadhammasukhavihāraṃ, na samāpattesiyena cittena …pe…",
  "kv16.9:2.6": "ekārammaṇanti?",
  "kv16.9:2.7": "Āmantā.",
  "kv16.9:2.8": "Hañci na samāpattesiyaṃ na upapattesiyaṃ …pe…",
  "kv16.9:2.9": "ekavatthukaṃ ekārammaṇaṃ, no ca vata re vattabbe—",
  "kv16.9:2.10": "“atthi rūpaṃ arūpāvacaran”ti.",
  "kv16.9:3.1": "☒ Na vattabbaṃ—",
  "kv16.9:3.2": "“atthi rūpaṃ rūpāvacaraṃ, atthi rūpaṃ arūpāvacaran”ti?",
  "kv16.9:3.3": "Āmantā.",
  "kv16.9:3.4": "Nanu kāmāvacarakammassa katattā rūpaṃ kāmāvacaranti?",
  "kv16.9:3.5": "Āmantā.",
  "kv16.9:3.6": "Hañci kāmāvacarakammassa katattā rūpaṃ kāmāvacaraṃ, tena vata re vattabbe—",
  "kv16.9:3.7": "“rūpāvacarakammassa katattā rūpaṃ rūpāvacaraṃ, arūpāvacarakammassa katattā rūpaṃ arūpāvacaran”ti.",
  "kv16.9:3.8": "Rūpaṃ rūpāvacarārūpāvacarantikathā niṭṭhitā."
}