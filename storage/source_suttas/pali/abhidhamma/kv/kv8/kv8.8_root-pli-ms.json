{
  "kv8.8:0.1": "Kathāvatthu",
  "kv8.8:0.2": "Mahāpaṇṇāsaka",
  "kv8.8:0.3": "Aṭṭhamavagga",
  "kv8.8:0.4": "Arūperūpakathā",
  "kv8.8:1.1": "☑ Atthi rūpaṃ arūpesūti?",
  "kv8.8:1.2": "Āmantā.",
  "kv8.8:1.3": "Rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti?",
  "kv8.8:1.4": "Na hevaṃ vattabbe …pe…",
  "kv8.8:1.5": "nanu arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti?",
  "kv8.8:1.6": "Āmantā.",
  "kv8.8:1.7": "Hañci arūpabhavo …pe… arūpattabhāvapaṭilābho, no ca vata re vattabbe—",
  "kv8.8:1.8": "“atthi rūpaṃ arūpesū”ti.",
  "kv8.8:2.1": "☑ Atthi rūpaṃ arūpesūti?",
  "kv8.8:2.2": "Āmantā.",
  "kv8.8:2.3": "Pañcavokārabhavo gati sattāvāso saṃsāro yoni viññāṇaṭṭhiti attabhāvapaṭilābhoti?",
  "kv8.8:2.4": "Na hevaṃ vattabbe …pe…",
  "kv8.8:2.5": "nanu catuvokārabhavo …pe… attabhāvapaṭilābhoti?",
  "kv8.8:2.6": "Āmantā.",
  "kv8.8:2.7": "Hañci catuvokārabhavo gati …pe… attabhāvapaṭilābho, no ca vata re vattabbe—",
  "kv8.8:2.8": "“atthi rūpaṃ arūpesū”ti.",
  "kv8.8:3.1": "☑ Atthi rūpaṃ rūpadhātuyā, so ca rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti?",
  "kv8.8:3.2": "Āmantā.",
  "kv8.8:3.3": "Atthi rūpaṃ arūpesu, so ca rūpabhavo rūpagati …pe… rūpattabhāvapaṭilābhoti?",
  "kv8.8:3.4": "Na hevaṃ vattabbe …pe…",
  "kv8.8:3.5": "atthi rūpaṃ rūpadhātuyā, so ca pañcavokārabhavo gati …pe… attabhāvapaṭilābhoti?",
  "kv8.8:3.6": "Āmantā.",
  "kv8.8:3.7": "Atthi rūpaṃ arūpesu, so ca pañcavokārabhavo gati …pe… attabhāvapaṭilābhoti?",
  "kv8.8:3.8": "Na hevaṃ vattabbe …pe….",
  "kv8.8:4.1": "☑ Atthi rūpaṃ arūpesu, so ca arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti?",
  "kv8.8:4.2": "Āmantā.",
  "kv8.8:4.3": "Atthi rūpaṃ rūpadhātuyā, so ca arūpabhavo arūpagati …pe… arūpattabhāvapaṭilābhoti?",
  "kv8.8:4.4": "Na hevaṃ vattabbe …pe…",
  "kv8.8:4.5": "atthi rūpaṃ arūpesu, so ca catuvokārabhavo gati …pe… attabhāvapaṭilābhoti?",
  "kv8.8:4.6": "Āmantā.",
  "kv8.8:4.7": "Atthi rūpaṃ rūpadhātuyā, so ca catuvokārabhavo gati …pe… attabhāvapaṭilābhoti?",
  "kv8.8:4.8": "Na hevaṃ vattabbe …pe….",
  "kv8.8:5.1": "☑ Atthi rūpaṃ arūpesūti?",
  "kv8.8:5.2": "Āmantā.",
  "kv8.8:5.3": "Nanu rūpānaṃ nissaraṇaṃ arūpaṃ vuttaṃ bhagavatāti?",
  "kv8.8:5.4": "Āmantā.",
  "kv8.8:5.5": "Hañci rūpānaṃ nissaraṇaṃ arūpaṃ vuttaṃ bhagavatā, no ca vata re vattabbe—",
  "kv8.8:5.6": "“atthi rūpaṃ arūpesū”ti.",
  "kv8.8:6.1": "☑ Rūpānaṃ nissaraṇaṃ arūpaṃ vuttaṃ bhagavatā, atthi rūpaṃ arūpesūti?",
  "kv8.8:6.2": "Āmantā.",
  "kv8.8:6.3": "Kāmānaṃ nissaraṇaṃ nekkhammaṃ vuttaṃ bhagavatā, atthi nekkhammesu kāmā, atthi anāsavesu āsavā, atthi apariyāpannesu pariyāpannāti?",
  "kv8.8:6.4": "Na hevaṃ vattabbe …pe….",
  "kv8.8:6.5": "Arūpe rūpakathā niṭṭhitā."
}