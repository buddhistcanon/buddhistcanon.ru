{
  "kv8.7:0.1": "Kathāvatthu",
  "kv8.7:0.2": "Mahāpaṇṇāsaka",
  "kv8.7:0.3": "Aṭṭhamavagga",
  "kv8.7:0.4": "Rūpadhātuyāāyatanakathā",
  "kv8.7:1.1": "☑ Atthi saḷāyataniko attabhāvo rūpadhātuyāti?",
  "kv8.7:1.2": "Āmantā.",
  "kv8.7:1.3": "Atthi tattha ghānāyatananti?",
  "kv8.7:1.4": "Āmantā.",
  "kv8.7:1.5": "Atthi tattha gandhāyatananti?",
  "kv8.7:1.6": "Na hevaṃ vattabbe …pe…",
  "kv8.7:1.7": "atthi tattha jivhāyatananti?",
  "kv8.7:1.8": "Āmantā.",
  "kv8.7:1.9": "Atthi tattha rasāyatananti?",
  "kv8.7:1.10": "Na hevaṃ vattabbe …pe…",
  "kv8.7:1.11": "atthi tattha kāyāyatananti?",
  "kv8.7:1.12": "Āmantā.",
  "kv8.7:1.13": "Atthi tattha phoṭṭhabbāyatananti?",
  "kv8.7:1.14": "Na hevaṃ vattabbe …pe….",
  "kv8.7:2.1": "☑ Natthi tattha gandhāyatananti?",
  "kv8.7:2.2": "Āmantā.",
  "kv8.7:2.3": "Natthi tattha ghānāyatananti?",
  "kv8.7:2.4": "Na hevaṃ vattabbe …pe…",
  "kv8.7:2.5": "natthi tattha rasāyatananti?",
  "kv8.7:2.6": "Āmantā.",
  "kv8.7:2.7": "Natthi tattha jivhāyatananti?",
  "kv8.7:2.8": "Na hevaṃ vattabbe …pe…",
  "kv8.7:2.9": "natthi tattha phoṭṭhabbāyatananti?",
  "kv8.7:2.10": "Āmantā.",
  "kv8.7:2.11": "Natthi tattha kāyāyatananti?",
  "kv8.7:2.12": "Na hevaṃ vattabbe …pe….",
  "kv8.7:3.1": "☑ Atthi tattha cakkhāyatanaṃ, atthi rūpāyatananti?",
  "kv8.7:3.2": "Āmantā.",
  "kv8.7:3.3": "Atthi tattha ghānāyatanaṃ, atthi gandhāyatananti?",
  "kv8.7:3.4": "Na hevaṃ vattabbe …pe…",
  "kv8.7:3.5": "atthi tattha cakkhāyatanaṃ, atthi rūpāyatananti?",
  "kv8.7:3.6": "Āmantā.",
  "kv8.7:3.7": "Atthi tattha jivhāyatanaṃ, atthi rasāyatanaṃ …pe…",
  "kv8.7:3.8": "atthi tattha kāyāyatanaṃ, atthi phoṭṭhabbāyatananti?",
  "kv8.7:3.9": "Na hevaṃ vattabbe …pe…",
  "kv8.7:3.10": "atthi tattha sotāyatanaṃ, atthi saddāyatanaṃ …pe…",
  "kv8.7:3.11": "atthi tattha manāyatanaṃ, atthi dhammāyatananti?",
  "kv8.7:3.12": "Āmantā.",
  "kv8.7:3.13": "Atthi tattha ghānāyatanaṃ, atthi gandhāyatananti?",
  "kv8.7:3.14": "Na hevaṃ vattabbe …pe…",
  "kv8.7:3.15": "atthi tattha manāyatanaṃ, atthi dhammāyatananti?",
  "kv8.7:3.16": "Āmantā.",
  "kv8.7:3.17": "Atthi tattha jivhāyatanaṃ, atthi rasāyatananti …pe…",
  "kv8.7:3.18": "atthi tattha kāyāyatanaṃ, atthi phoṭṭhabbāyatananti?",
  "kv8.7:3.19": "Na hevaṃ vattabbe …pe….",
  "kv8.7:4.1": "☑ Atthi tattha ghānāyatanaṃ, natthi gandhāyatananti?",
  "kv8.7:4.2": "Āmantā.",
  "kv8.7:4.3": "Atthi tattha cakkhāyatanaṃ, natthi rūpāyatananti?",
  "kv8.7:4.4": "Na hevaṃ vattabbe …pe…",
  "kv8.7:4.5": "atthi tattha ghānāyatanaṃ, natthi gandhāyatananti?",
  "kv8.7:4.6": "Āmantā.",
  "kv8.7:4.7": "Atthi tattha sotāyatanaṃ, natthi saddāyatanaṃ …pe…",
  "kv8.7:4.8": "atthi tattha manāyatanaṃ, natthi dhammāyatananti?",
  "kv8.7:4.9": "Na hevaṃ vattabbe …pe…",
  "kv8.7:4.10": "atthi tattha jivhāyatanaṃ, natthi rasāyatanaṃ …pe…",
  "kv8.7:4.11": "atthi tattha kāyāyatanaṃ, natthi phoṭṭhabbāyatananti?",
  "kv8.7:4.12": "Āmantā.",
  "kv8.7:4.13": "Atthi tattha cakkhāyatanaṃ, natthi rūpāyatananti?",
  "kv8.7:4.14": "Na hevaṃ vattabbe …pe…",
  "kv8.7:4.15": "atthi tattha kāyāyatanaṃ, natthi phoṭṭhabbāyatananti?",
  "kv8.7:4.16": "Āmantā.",
  "kv8.7:4.17": "Atthi tattha sotāyatanaṃ, natthi saddāyatanaṃ …pe…",
  "kv8.7:4.18": "atthi tattha manāyatanaṃ, natthi dhammāyatananti?",
  "kv8.7:4.19": "Na hevaṃ vattabbe …pe….",
  "kv8.7:5.1": "☑ Atthi tattha cakkhāyatanaṃ atthi rūpāyatanaṃ, tena cakkhunā taṃ rūpaṃ passatīti?",
  "kv8.7:5.2": "Āmantā.",
  "kv8.7:5.3": "Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?",
  "kv8.7:5.4": "Na hevaṃ vattabbe …pe…",
  "kv8.7:5.5": "atthi tattha cakkhāyatanaṃ atthi rūpāyatanaṃ, tena cakkhunā taṃ rūpaṃ passatīti?",
  "kv8.7:5.6": "Āmantā.",
  "kv8.7:5.7": "Atthi tattha jivhāyatanaṃ atthi rasāyatanaṃ, tāya jivhāya taṃ rasaṃ sāyati …pe…",
  "kv8.7:5.8": "atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?",
  "kv8.7:5.9": "Na hevaṃ vattabbe …pe….",
  "kv8.7:6.1": "☑ Atthi tattha sotāyatanaṃ atthi saddāyatanaṃ …pe…",
  "kv8.7:6.2": "atthi tattha manāyatanaṃ atthi dhammāyatanaṃ, tena manena taṃ dhammaṃ vijānātīti?",
  "kv8.7:6.3": "Āmantā.",
  "kv8.7:6.4": "Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?",
  "kv8.7:6.5": "Na hevaṃ vattabbe …pe…",
  "kv8.7:6.6": "atthi tattha manāyatanaṃ atthi dhammāyatanaṃ, tena manena taṃ dhammaṃ vijānātīti?",
  "kv8.7:6.7": "Āmantā.",
  "kv8.7:6.8": "Atthi tattha jivhāyatanaṃ atthi rasāyatanaṃ …pe…",
  "kv8.7:6.9": "atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?",
  "kv8.7:6.10": "Na hevaṃ vattabbe …pe….",
  "kv8.7:7.1": "☑ Atthi tattha ghānāyatanaṃ atthi gandhāyatanaṃ, na ca tena ghānena taṃ gandhaṃ ghāyatīti?",
  "kv8.7:7.2": "Āmantā.",
  "kv8.7:7.3": "Atthi tattha cakkhāyatanaṃ atthi rūpāyatanaṃ, na ca tena cakkhunā taṃ rūpaṃ passatīti?",
  "kv8.7:7.4": "Na hevaṃ vattabbe …pe…",
  "kv8.7:7.5": "atthi tattha ghānāyatanaṃ atthi gandhāyatanaṃ, na ca tena ghānena taṃ gandhaṃ ghāyatīti?",
  "kv8.7:7.6": "Āmantā.",
  "kv8.7:7.7": "Atthi tattha sotāyatanaṃ atthi saddāyatanaṃ …pe…",
  "kv8.7:7.8": "atthi tattha manāyatanaṃ atthi dhammāyatanaṃ, na ca tena manena taṃ dhammaṃ vijānātīti?",
  "kv8.7:7.9": "Na hevaṃ vattabbe …pe….",
  "kv8.7:8.1": "☑ Atthi tattha jivhāyatanaṃ atthi rasāyatanaṃ …pe…",
  "kv8.7:8.2": "atthi tattha kāyāyatanaṃ atthi phoṭṭhabbāyatanaṃ, na ca tena kāyena taṃ phoṭṭhabbaṃ phusatīti?",
  "kv8.7:8.3": "Āmantā.",
  "kv8.7:8.4": "Atthi tattha sotāyatanaṃ atthi saddāyatanaṃ …pe…",
  "kv8.7:8.5": "atthi tattha manāyatanaṃ atthi dhammāyatanaṃ, na ca tena manena taṃ dhammaṃ vijānātīti?",
  "kv8.7:8.6": "Na hevaṃ vattabbe …pe…",
  "kv8.7:9.1": "☑ Atthi tattha ghānāyatanaṃ atthi gandhāyatanaṃ, tena ghānena taṃ gandhaṃ ghāyatīti?",
  "kv8.7:9.2": "Āmantā.",
  "kv8.7:9.3": "Atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti?",
  "kv8.7:9.4": "Na hevaṃ vattabbe …pe….",
  "kv8.7:10.1": "☑ Atthi tattha jivhāyatanaṃ atthi rasāyatanaṃ, tāya jivhāya taṃ rasaṃ sāyatīti?",
  "kv8.7:10.2": "Āmantā.",
  "kv8.7:10.3": "Atthi tattha mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇiyaṃ khāriyaṃ lambilaṃ kasāvo sādu asādūti?",
  "kv8.7:10.4": "Na hevaṃ vattabbe …pe….",
  "kv8.7:11.1": "☑ Atthi tattha kāyāyatanaṃ atthi phoṭṭhabbāyatanaṃ, tena kāyena taṃ phoṭṭhabbaṃ phusatīti?",
  "kv8.7:11.2": "Āmantā.",
  "kv8.7:11.3": "Atthi tattha kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukanti?",
  "kv8.7:11.4": "Na hevaṃ vattabbe …pe….",
  "kv8.7:12.1": "☒ Na vattabbaṃ—",
  "kv8.7:12.2": "“saḷāyataniko attabhāvo rūpadhātuyā”ti?",
  "kv8.7:12.3": "Āmantā.",
  "kv8.7:12.4": "Nanu atthi tattha ghānanimittaṃ jivhānimittaṃ kāyanimittanti?",
  "kv8.7:12.5": "Āmantā.",
  "kv8.7:12.6": "Hañci atthi tattha ghānanimittaṃ jivhānimittaṃ kāyanimittaṃ, tena vata re vattabbe—",
  "kv8.7:12.7": "“saḷāyataniko attabhāvo rūpadhātuyā”ti.",
  "kv8.7:12.8": "Rūpadhātuyā āyatanakathā niṭṭhitā."
}