{
  "kv18.5:0.1": "Kathāvatthu",
  "kv18.5:0.2": "Mahāpaṇṇāsaka",
  "kv18.5:0.3": "Aṭṭhārasamavagga",
  "kv18.5:0.4": "Ekamaggakathā",
  "kv18.5:1.1": "☑ Ekena ariyamaggena cattāri sāmaññaphalāni sacchikarotīti?",
  "kv18.5:1.2": "Āmantā.",
  "kv18.5:1.3": "Catunnaṃ phassānaṃ …pe…",
  "kv18.5:1.4": "catunnaṃ saññānaṃ samodhānaṃ hotīti?",
  "kv18.5:1.5": "Na hevaṃ vattabbe …pe…",
  "kv18.5:1.6": "ekena ariyamaggena cattāri sāmaññaphalāni sacchikarotīti?",
  "kv18.5:1.7": "Āmantā.",
  "kv18.5:1.8": "Sotāpattimaggenāti?",
  "kv18.5:1.9": "Na hevaṃ vattabbe …pe…",
  "kv18.5:1.10": "sakadāgāmi …pe…",
  "kv18.5:1.11": "anāgāmimaggenāti?",
  "kv18.5:1.12": "Na hevaṃ vattabbe …pe….",
  "kv18.5:2.1": "☑ Katamena maggenāti?",
  "kv18.5:2.2": "Arahattamaggenāti.",
  "kv18.5:2.3": "Arahattamaggena sakkāyadiṭṭhiṃ vicikicchaṃ sīlabbataparāmāsaṃ jahatīti?",
  "kv18.5:2.4": "Na hevaṃ vattabbe …pe…",
  "kv18.5:2.5": "arahattamaggena sakkāyadiṭṭhiṃ vicikicchaṃ sīlabbataparāmāsaṃ jahatīti?",
  "kv18.5:2.6": "Āmantā.",
  "kv18.5:2.7": "Nanu tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatāti?",
  "kv18.5:2.8": "Āmantā.",
  "kv18.5:2.9": "Hañci tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatā, no ca vata re vattabbe—",
  "kv18.5:2.10": "“arahattamaggena sakkāyadiṭṭhiṃ vicikicchaṃ sīlabbataparāmāsaṃ jahatī”ti.",
  "kv18.5:3.1": "☑ Arahattamaggena oḷārikaṃ kāmarāgaṃ oḷārikaṃ byāpādaṃ jahatīti?",
  "kv18.5:3.2": "Na hevaṃ vattabbe …pe…",
  "kv18.5:3.3": "arahattamaggena oḷārikaṃ kāmarāgaṃ oḷārikaṃ byāpādaṃ jahatīti?",
  "kv18.5:3.4": "Āmantā.",
  "kv18.5:3.5": "Nanu kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatāti?",
  "kv18.5:3.6": "Āmantā.",
  "kv18.5:3.7": "Hañci kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatā, no ca vata re vattabbe—",
  "kv18.5:3.8": "“arahattamaggena oḷārikaṃ kāmarāgaṃ oḷārikaṃ byāpādaṃ jahatī”ti.",
  "kv18.5:4.1": "☑ Arahattamaggena aṇusahagataṃ kāmarāgaṃ aṇusahagataṃ byāpādaṃ jahatīti?",
  "kv18.5:4.2": "Na hevaṃ vattabbe …pe…",
  "kv18.5:4.3": "arahattamaggena aṇusahagataṃ kāmarāgaṃ aṇusahagataṃ byāpādaṃ jahatīti?",
  "kv18.5:4.4": "Āmantā.",
  "kv18.5:4.5": "Nanu kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatāti?",
  "kv18.5:4.6": "Āmantā.",
  "kv18.5:4.7": "Hañci kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatā, no ca vata re vattabbe—",
  "kv18.5:4.8": "“arahattamaggena aṇusahagataṃ kāmarāgaṃ aṇusahagataṃ byāpādaṃ jahatī”ti.",
  "kv18.5:5.1": "☒ Na vattabbaṃ—",
  "kv18.5:5.2": "“ekena ariyamaggena cattāri sāmaññaphalāni sacchikarotī”ti?",
  "kv18.5:5.3": "Āmantā.",
  "kv18.5:5.4": "Bhagavatā sotāpattimaggo bhāvitoti?",
  "kv18.5:5.5": "Āmantā.",
  "kv18.5:5.6": "Bhagavā sotāpannoti?",
  "kv18.5:5.7": "Na hevaṃ vattabbe …pe…",
  "kv18.5:5.8": "bhagavatā sakadāgāmi …pe…",
  "kv18.5:5.9": "anāgāmimaggo bhāvitoti?",
  "kv18.5:5.10": "Āmantā.",
  "kv18.5:5.11": "Bhagavā anāgāmīti?",
  "kv18.5:5.12": "Na hevaṃ vattabbe …pe….",
  "kv18.5:6.1": "☑ Bhagavā ekena ariyamaggena cattāri sāmaññaphalāni sacchikaroti, sāvakā catūhi ariyamaggehi cattāri sāmaññaphalāni sacchikarontīti?",
  "kv18.5:6.2": "Āmantā.",
  "kv18.5:6.3": "Sāvakā buddhassa bhagavato adiṭṭhaṃ dakkhanti anadhigataṃ adhigacchanti asacchikataṃ sacchikarontīti?",
  "kv18.5:6.4": "Na hevaṃ vattabbe …pe….",
  "kv18.5:6.5": "Ekamaggakathā niṭṭhitā."
}