{
  "kv14.7:0.1": "Kathāvatthu",
  "kv14.7:0.2": "Mahāpaṇṇāsaka",
  "kv14.7:0.3": "Cuddasamavagga",
  "kv14.7:0.4": "Pariyāpannakathā",
  "kv14.7:1.1": "☑ Rūparāgo rūpadhātuṃ anuseti, rūpadhātupariyāpannoti?",
  "kv14.7:1.2": "Āmantā.",
  "kv14.7:1.3": "Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti?",
  "kv14.7:1.4": "Na hevaṃ vattabbe …pe…",
  "kv14.7:1.5": "nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti?",
  "kv14.7:1.6": "Āmantā.",
  "kv14.7:1.7": "Hañci na samāpattesiyo na upapattesiyo na diṭṭhadhammasukhavihāro …pe… ekārammaṇo, no ca vata re vattabbe—",
  "kv14.7:1.8": "“rūparāgo rūpadhātuṃ anuseti, rūpadhātupariyāpanno”ti …pe….",
  "kv14.7:2.1": "☑ Rūparāgo rūpadhātuṃ anuseti, rūpadhātupariyāpannoti?",
  "kv14.7:2.2": "Āmantā.",
  "kv14.7:2.3": "Saddarāgo saddadhātuṃ anuseti, saddadhātupariyāpannoti?",
  "kv14.7:2.4": "Na hevaṃ vattabbe …pe…",
  "kv14.7:2.5": "rūparāgo rūpadhātuṃ anuseti, rūpadhātupariyāpannoti?",
  "kv14.7:2.6": "Āmantā.",
  "kv14.7:2.7": "Gandharāgo …pe…",
  "kv14.7:2.8": "rasarāgo …pe…",
  "kv14.7:2.9": "phoṭṭhabbarāgo phoṭṭhabbadhātuṃ anuseti, phoṭṭhabbadhātupariyāpannoti?",
  "kv14.7:2.10": "Na hevaṃ vattabbe …pe….",
  "kv14.7:3.1": "☑ Saddarāgo saddadhātuṃ anuseti, na vattabbaṃ—",
  "kv14.7:3.2": "“saddadhātupariyāpanno”ti?",
  "kv14.7:3.3": "Āmantā.",
  "kv14.7:3.4": "Rūparāgo rūpadhātuṃ anuseti, na vattabbaṃ—",
  "kv14.7:3.5": "“rūpadhātupariyāpanno”ti?",
  "kv14.7:3.6": "Na hevaṃ vattabbe …pe…",
  "kv14.7:3.7": "gandharāgo …pe…",
  "kv14.7:3.8": "rasarāgo …pe…",
  "kv14.7:3.9": "phoṭṭhabbarāgo phoṭṭhabbadhātuṃ anuseti, na vattabbaṃ—",
  "kv14.7:3.10": "“phoṭṭhabbadhātupariyāpanno”ti?",
  "kv14.7:3.11": "Āmantā.",
  "kv14.7:3.12": "Rūparāgo rūpadhātuṃ anuseti, na vattabbaṃ—",
  "kv14.7:3.13": "“rūpadhātupariyāpanno”ti?",
  "kv14.7:3.14": "Na hevaṃ vattabbe …pe….",
  "kv14.7:4.1": "☑ Arūparāgo arūpadhātuṃ anuseti, arūpadhātupariyāpannoti?",
  "kv14.7:4.2": "Āmantā.",
  "kv14.7:4.3": "Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti?",
  "kv14.7:4.4": "Na hevaṃ vattabbe …pe….",
  "kv14.7:4.5": "Nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena …pe… ekārammaṇoti?",
  "kv14.7:4.6": "Āmantā.",
  "kv14.7:4.7": "Hañci na samāpattesiyo na upapattesiyo …pe…",
  "kv14.7:4.8": "ekārammaṇo, no ca vata re vattabbe—",
  "kv14.7:4.9": "“arūparāgo arūpadhātuṃ anuseti, arūpadhātupariyāpanno”ti.",
  "kv14.7:5.1": "☑ Arūparāgo arūpadhātuṃ anuseti, arūpadhātupariyāpannoti?",
  "kv14.7:5.2": "Āmantā.",
  "kv14.7:5.3": "Saddarāgo saddadhātuṃ anuseti, saddadhātupariyāpannoti?",
  "kv14.7:5.4": "Na hevaṃ vattabbe …pe…",
  "kv14.7:5.5": "arūparāgo arūpadhātuṃ anuseti, arūpadhātupariyāpannoti?",
  "kv14.7:5.6": "Āmantā.",
  "kv14.7:5.7": "Gandharāgo …pe…",
  "kv14.7:5.8": "rasarāgo …pe…",
  "kv14.7:5.9": "phoṭṭhabbarāgo phoṭṭhabbadhātuṃ anuseti, phoṭṭhabbadhātupariyāpannoti?",
  "kv14.7:5.10": "Na hevaṃ vattabbe …pe….",
  "kv14.7:6.1": "☑ Saddarāgo saddadhātuṃ anuseti, na vattabbaṃ—",
  "kv14.7:6.2": "“saddadhātupariyāpanno”ti?",
  "kv14.7:6.3": "Āmantā.",
  "kv14.7:6.4": "Arūparāgo arūpadhātuṃ anuseti, na vattabbaṃ—",
  "kv14.7:6.5": "“arūpadhātupariyāpanno”ti, na hevaṃ vattabbe …pe…",
  "kv14.7:6.6": "gandharāgo …pe…",
  "kv14.7:6.7": "rasarāgo …pe…",
  "kv14.7:6.8": "phoṭṭhabbarāgo phoṭṭhabbadhātuṃ anuseti, na vattabbaṃ—",
  "kv14.7:6.9": "“phoṭṭhabbadhātupariyāpanno”ti?",
  "kv14.7:6.10": "Āmantā.",
  "kv14.7:6.11": "Arūparāgo arūpadhātuṃ anuseti, na vattabbaṃ—",
  "kv14.7:6.12": "“arūpadhātupariyāpanno”ti?",
  "kv14.7:6.13": "Na hevaṃ vattabbe …pe….",
  "kv14.7:7.1": "☒ Na vattabbaṃ—",
  "kv14.7:7.2": "“rūparāgo rūpadhātuṃ anuseti rūpadhātupariyāpanno, arūparāgo arūpadhātuṃ anuseti arūpadhātupariyāpanno”ti?",
  "kv14.7:7.3": "Āmantā.",
  "kv14.7:7.4": "Nanu kāmarāgo kāmadhātuṃ anuseti, kāmadhātupariyāpannoti?",
  "kv14.7:7.5": "Āmantā.",
  "kv14.7:7.6": "Hañci kāmarāgo kāmadhātuṃ anuseti kāmadhātupariyāpanno, tena vata re vattabbe—",
  "kv14.7:7.7": "“rūparāgo rūpadhātuṃ anuseti rūpadhātupariyāpanno, arūparāgo arūpadhātuṃ anuseti arūpadhātupariyāpanno”ti.",
  "kv14.7:7.8": "Pariyāpannakathā niṭṭhitā."
}