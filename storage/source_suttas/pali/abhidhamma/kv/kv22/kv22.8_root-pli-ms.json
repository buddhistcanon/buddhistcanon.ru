{
  "kv22.8:0.1": "Kathāvatthu",
  "kv22.8:0.2": "Mahāpaṇṇāsaka",
  "kv22.8:0.3": "Bāvīsatimavagga",
  "kv22.8:0.4": "Khaṇikakathā",
  "kv22.8:1.1": "☑ Ekacittakkhaṇikā sabbe dhammāti?",
  "kv22.8:1.2": "Āmantā.",
  "kv22.8:1.3": "Citte mahāpathavī saṇṭhāti, mahāsamuddo saṇṭhāti, sinerupabbatarājā saṇṭhāti, āpo saṇṭhāti, tejo saṇṭhāti, vāyo saṇṭhāti, tiṇakaṭṭhavanappatayo saṇṭhahantīti?",
  "kv22.8:1.4": "Na hevaṃ vattabbe …pe….",
  "kv22.8:2.1": "☑ Ekacittakkhaṇikā sabbe dhammāti?",
  "kv22.8:2.2": "Āmantā.",
  "kv22.8:2.3": "Cakkhāyatanaṃ cakkhuviññāṇena sahajātanti?",
  "kv22.8:2.4": "Na hevaṃ vattabbe …pe…",
  "kv22.8:2.5": "cakkhāyatanaṃ cakkhuviññāṇena sahajātanti?",
  "kv22.8:2.6": "Āmantā.",
  "kv22.8:2.7": "Nanu āyasmā sāriputto etadavoca—",
  "kv22.8:2.8": "“ajjhattikañceva, āvuso, cakkhuṃ aparibhinnaṃ hoti, bāhirā ca rūpā na āpāthaṃ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti.",
  "kv22.8:2.9": "Ajjhattikañceva, āvuso, cakkhuṃ aparibhinnaṃ hoti, bāhirā ca rūpā āpāthaṃ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti.",
  "kv22.8:2.10": "Yato ca kho, āvuso, ajjhattikañceva cakkhuṃ aparibhinnaṃ hoti, bāhirā ca rūpā āpāthaṃ āgacchanti, tajjo ca samannāhāro hoti, evaṃ tajjassa viññāṇabhāgassa pātubhāvo hotī”ti.",
  "kv22.8:2.11": "Attheva suttantoti?",
  "kv22.8:2.12": "Āmantā.",
  "kv22.8:2.13": "Tena hi na vattabbaṃ—",
  "kv22.8:2.14": "“cakkhāyatanaṃ cakkhuviññāṇena sahajātan”ti.",
  "kv22.8:2.15": "()",
  "kv22.8:3.1": "☑ Sotāyatanaṃ …pe…",
  "kv22.8:3.2": "ghānāyatanaṃ …pe…",
  "kv22.8:3.3": "jivhāyatanaṃ …pe…",
  "kv22.8:3.4": "kāyāyatanaṃ kāyaviññāṇena sahajātanti?",
  "kv22.8:3.5": "Na hevaṃ vattabbe …pe…",
  "kv22.8:3.6": "kāyāyatanaṃ kāyaviññāṇena sahajātanti?",
  "kv22.8:3.7": "Āmantā.",
  "kv22.8:3.8": "Nanu āyasmā sāriputto etadavoca—",
  "kv22.8:3.9": "“ajjhattiko ceva, āvuso, kāyo aparibhinno hoti, bāhirā ca phoṭṭhabbā na āpāthaṃ āgacchanti, no ca …pe…",
  "kv22.8:3.10": "ajjhattiko ceva, āvuso, kāyo aparibhinno hoti, bāhirā ca phoṭṭhabbā āpāthaṃ āgacchanti, no ca …pe…",
  "kv22.8:3.11": "yato ca kho, āvuso, ajjhattiko ceva kāyo aparibhinno hoti, bāhirā ca phoṭṭhabbā āpāthaṃ āgacchanti, tajjo ca samannāhāro hoti, evaṃ tajjassa viññāṇabhāgassa pātubhāvo hotī”ti.",
  "kv22.8:3.12": "Attheva suttantoti?",
  "kv22.8:3.13": "Āmantā.",
  "kv22.8:3.14": "Tena hi na vattabbaṃ—",
  "kv22.8:3.15": "“kāyāyatanaṃ kāyaviññāṇena sahajātan”ti.",
  "kv22.8:4.1": "☒ Na vattabbaṃ—",
  "kv22.8:4.2": "“ekacittakkhaṇikā sabbe dhammā”ti?",
  "kv22.8:4.3": "Āmantā.",
  "kv22.8:4.4": "Sabbe dhammā niccā dhuvā sassatā avipariṇāmadhammāti?",
  "kv22.8:4.5": "Na hevaṃ vattabbe.",
  "kv22.8:4.6": "Tena hi ekacittakkhaṇikā sabbe dhammāti.",
  "kv22.8:4.7": "Khaṇikakathā niṭṭhitā.",
  "kv22.8:4.8": "Bāvīsatimo vaggo.",
  "kv22.8:4.9": "Tassuddānaṃ",
  "kv22.8:5.1": "Atthi kiñci saṃyojanaṃ appahāya parinibbānaṃ,",
  "kv22.8:5.2": "arahā kusalacitto parinibbāyati,",
  "kv22.8:5.3": "arahā āneñje ṭhito parinibbāyati,",
  "kv22.8:5.4": "atthi gabbhaseyyāya dhammābhisamayo,",
  "kv22.8:5.5": "atthi gabbhaseyyāya arahattappatti,",
  "kv22.8:5.6": "atthi supinagatassa dhammābhisamayo,",
  "kv22.8:5.7": "atthi supinagatassa arahattappatti,",
  "kv22.8:5.8": "sabbaṃ supinagatassa cittaṃ abyākataṃ,",
  "kv22.8:5.9": "natthi kāci āsevanapaccayatā,",
  "kv22.8:5.10": "ekacittakkhaṇikā sabbe dhammāti."
}