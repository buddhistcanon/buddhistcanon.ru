{
  "kv6.10:0.1": "Kathāvatthu",
  "kv6.10:0.2": "Mahāpaṇṇāsaka",
  "kv6.10:0.3": "Chaṭṭhavagga",
  "kv6.10:0.4": "Kāyakammaṃsanidassanantikathā",
  "kv6.10:1.1": "☑ Kāyakammaṃ sanidassananti?",
  "kv6.10:1.2": "Āmantā.",
  "kv6.10:1.3": "Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti?",
  "kv6.10:1.4": "Na hevaṃ vattabbe …pe….",
  "kv6.10:2.1": "☑ Kāyakammaṃ sanidassananti?",
  "kv6.10:2.2": "Āmantā.",
  "kv6.10:2.3": "Cakkhuñca paṭicca kāyakammañca uppajjati cakkhuviññāṇanti?",
  "kv6.10:2.4": "Na hevaṃ vattabbe …pe….",
  "kv6.10:3.1": "☑ Cakkhuñca paṭicca kāyakammañca uppajjati cakkhuviññāṇanti?",
  "kv6.10:3.2": "Āmantā.",
  "kv6.10:3.3": "“Cakkhuñca paṭicca kāyakammañca uppajjati cakkhuviññāṇan”ti—",
  "kv6.10:3.4": "attheva suttantoti?",
  "kv6.10:3.5": "Natthi.",
  "kv6.10:3.6": "“Cakkhuñca paṭicca rūpe ca uppajjati cakkhuviññāṇan”ti—",
  "kv6.10:3.7": "attheva suttantoti?",
  "kv6.10:3.8": "Āmantā.",
  "kv6.10:3.9": "Hañci “cakkhuñca paṭicca rūpe ca uppajjati cakkhuviññāṇan”ti—",
  "kv6.10:3.10": "attheva suttanto, no ca vata re vattabbe—",
  "kv6.10:3.11": "“cakkhuñca paṭicca kāyakammañca uppajjati cakkhuviññāṇan”ti.",
  "kv6.10:4.1": "☒ Na vattabbaṃ—",
  "kv6.10:4.2": "“kāyakammaṃ sanidassanan”ti?",
  "kv6.10:4.3": "Āmantā.",
  "kv6.10:4.4": "Nanu passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentanti?",
  "kv6.10:4.5": "Āmantā.",
  "kv6.10:4.6": "Hañci passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentaṃ, tena vata re vattabbe—",
  "kv6.10:4.7": "“kāyakammaṃ sanidassanan”ti.",
  "kv6.10:4.8": "Kāyakammaṃ sanidassanantikathā niṭṭhitā.",
  "kv6.10:4.9": "Chaṭṭho vaggo.",
  "kv6.10:4.10": "Tassuddānaṃ",
  "kv6.10:5.1": "Niyamo asaṅkhato, paṭiccasamuppādo asaṅkhato, cattāri saccāni asaṅkhatāni, cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso sanidassano, cattāro mahābhūtā, pañcindriyāni, tatheva kāyakammanti."
}