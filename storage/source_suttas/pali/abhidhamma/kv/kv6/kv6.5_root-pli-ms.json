{
  "kv6.5:0.1": "Kathāvatthu",
  "kv6.5:0.2": "Mahāpaṇṇāsaka",
  "kv6.5:0.3": "Chaṭṭhavagga",
  "kv6.5:0.4": "Nirodhasamāpattikathā",
  "kv6.5:1.1": "☑ Nirodhasamāpatti asaṅkhatāti?",
  "kv6.5:1.2": "Āmantā.",
  "kv6.5:1.3": "Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?",
  "kv6.5:1.4": "Na hevaṃ vattabbe …pe…",
  "kv6.5:1.5": "nirodhasamāpatti asaṅkhatā, nibbānaṃ asaṅkhatanti?",
  "kv6.5:1.6": "Āmantā.",
  "kv6.5:1.7": "Dve asaṅkhatānīti?",
  "kv6.5:1.8": "Na hevaṃ vattabbe …pe…",
  "kv6.5:1.9": "dve asaṅkhatānīti?",
  "kv6.5:1.10": "Āmantā.",
  "kv6.5:1.11": "Dve tāṇāni …pe…",
  "kv6.5:1.12": "antarikā vāti?",
  "kv6.5:1.13": "Na hevaṃ vattabbe …pe….",
  "kv6.5:2.1": "☑ Nirodhasamāpatti asaṅkhatāti?",
  "kv6.5:2.2": "Āmantā.",
  "kv6.5:2.3": "Atthi keci nirodhaṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?",
  "kv6.5:2.4": "Āmantā.",
  "kv6.5:2.5": "Atthi keci asaṅkhataṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?",
  "kv6.5:2.6": "Na hevaṃ vattabbe …pe….",
  "kv6.5:3.1": "☑ Nirodhā vodānaṃ vuṭṭhānaṃ paññāyatīti?",
  "kv6.5:3.2": "Āmantā.",
  "kv6.5:3.3": "Asaṅkhatā vodānaṃ vuṭṭhānaṃ paññāyatīti?",
  "kv6.5:3.4": "Na hevaṃ vattabbe …pe…",
  "kv6.5:3.5": "nirodhaṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti?",
  "kv6.5:3.6": "Āmantā.",
  "kv6.5:3.7": "Asaṅkhataṃ samāpajjantassa paṭhamaṃ nirujjhati vacīsaṅkhāro, tato kāyasaṅkhāro, tato cittasaṅkhāroti?",
  "kv6.5:3.8": "Na hevaṃ vattabbe …pe…",
  "kv6.5:3.9": "nirodhā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti?",
  "kv6.5:3.10": "Āmantā.",
  "kv6.5:3.11": "Asaṅkhatā vuṭṭhahantassa paṭhamaṃ uppajjati cittasaṅkhāro, tato kāyasaṅkhāro, tato vacīsaṅkhāroti?",
  "kv6.5:3.12": "Na hevaṃ vattabbe …pe….",
  "kv6.5:4.1": "☑ Nirodhā vuṭṭhitaṃ tayo phassā phusanti—",
  "kv6.5:4.2": "suññato phasso, animitto phasso, appaṇihito phassoti?",
  "kv6.5:4.3": "Āmantā.",
  "kv6.5:4.4": "Asaṅkhatā vuṭṭhitaṃ tayo phassā phusanti—",
  "kv6.5:4.5": "suññato phasso, animitto phasso, appaṇihito phassoti?",
  "kv6.5:4.6": "Na hevaṃ vattabbe …pe….",
  "kv6.5:5.1": "☑ Nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti?",
  "kv6.5:5.2": "Āmantā.",
  "kv6.5:5.3": "Asaṅkhatā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti?",
  "kv6.5:5.4": "Na hevaṃ vattabbe …pe….",
  "kv6.5:6.1": "☒ Na vattabbaṃ—",
  "kv6.5:6.2": "“nirodhasamāpatti asaṅkhatā”ti?",
  "kv6.5:6.3": "Āmantā.",
  "kv6.5:6.4": "Saṅkhatāti?",
  "kv6.5:6.5": "Na hevaṃ vattabbe …pe…",
  "kv6.5:6.6": "tena hi nirodhasamāpatti asaṅkhatāti.",
  "kv6.5:6.7": "Nirodhasamāpattikathā niṭṭhitā."
}