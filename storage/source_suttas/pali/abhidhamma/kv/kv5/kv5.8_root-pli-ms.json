{
  "kv5.8:0.1": "Kathāvatthu",
  "kv5.8:0.2": "Mahāpaṇṇāsaka",
  "kv5.8:0.3": "Pañcamavagga",
  "kv5.8:0.4": "Anāgatañāṇakathā",
  "kv5.8:1.1": "☑ Anāgate ñāṇaṃ atthīti?",
  "kv5.8:1.2": "Āmantā.",
  "kv5.8:1.3": "Anāgataṃ mūlato jānāti, hetuto jānāti, nidānato jānāti, sambhavato jānāti, pabhavato jānāti, samuṭṭhānato jānāti, āhārato jānāti, ārammaṇato jānāti, paccayato jānāti, samudayato jānātīti?",
  "kv5.8:1.4": "Na hevaṃ vattabbe …pe….",
  "kv5.8:2.1": "☑ Anāgate ñāṇaṃ atthīti?",
  "kv5.8:2.2": "Āmantā.",
  "kv5.8:2.3": "Anāgataṃ hetupaccayataṃ jānāti, ārammaṇapaccayataṃ jānāti, adhipatipaccayataṃ jānāti, anantarapaccayataṃ jānāti, samanantarapaccayataṃ jānātīti?",
  "kv5.8:2.4": "Na hevaṃ vattabbe …pe….",
  "kv5.8:3.1": "☑ Anāgate ñāṇaṃ atthīti?",
  "kv5.8:3.2": "Āmantā.",
  "kv5.8:3.3": "Gotrabhuno puggalassa sotāpattimagge ñāṇaṃ atthīti?",
  "kv5.8:3.4": "Na hevaṃ vattabbe …pe….",
  "kv5.8:3.5": "Sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti?",
  "kv5.8:3.6": "Na hevaṃ vattabbe …pe….",
  "kv5.8:4.1": "☑ Sakadāgāmi …pe…",
  "kv5.8:4.2": "anāgāmi …pe…",
  "kv5.8:4.3": "arahattasacchikiriyāya paṭipannassa puggalassa arahatte ñāṇaṃ atthīti?",
  "kv5.8:4.4": "Na hevaṃ vattabbe …pe….",
  "kv5.8:5.1": "☒ Na vattabbaṃ—",
  "kv5.8:5.2": "“anāgate ñāṇaṃ atthī”ti?",
  "kv5.8:5.3": "Āmantā.",
  "kv5.8:5.4": "Nanu vuttaṃ bhagavatā—",
  "kv5.8:5.5": "“pāṭaliputtassa kho, ānanda, tayo antarāyā bhavissanti—",
  "kv5.8:5.6": "aggito vā udakato vā mithubhedā vā”ti.",
  "kv5.8:5.7": "Attheva suttantoti?",
  "kv5.8:5.8": "Āmantā.",
  "kv5.8:5.9": "Tena hi anāgate ñāṇaṃ atthīti.",
  "kv5.8:5.10": "Anāgatañāṇakathā niṭṭhitā."
}