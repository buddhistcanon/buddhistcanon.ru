{
  "kv5.3:0.1": "Kathāvatthu",
  "kv5.3:0.2": "Mahāpaṇṇāsaka",
  "kv5.3:0.3": "Pañcamavagga",
  "kv5.3:0.4": "Viparītakathā",
  "kv5.3:1.1": "☑ Pathavīkasiṇaṃ samāpattiṃ samāpannassa viparīte ñāṇanti?",
  "kv5.3:1.2": "Āmantā.",
  "kv5.3:1.3": "Anicce niccanti vipariyesoti?",
  "kv5.3:1.4": "Na hevaṃ vattabbe …pe…",
  "kv5.3:1.5": "dukkhe sukhanti …pe…",
  "kv5.3:1.6": "anattani attāti …pe…",
  "kv5.3:1.7": "asubhe subhanti vipariyesoti?",
  "kv5.3:1.8": "Na hevaṃ vattabbe …pe….",
  "kv5.3:2.1": "☑ Pathavīkasiṇaṃ samāpattiṃ samāpannassa viparīte ñāṇanti?",
  "kv5.3:2.2": "Āmantā.",
  "kv5.3:2.3": "Akusalanti?",
  "kv5.3:2.4": "Na hevaṃ vattabbe …pe…",
  "kv5.3:2.5": "nanu kusalanti?",
  "kv5.3:2.6": "Āmantā.",
  "kv5.3:2.7": "Hañci kusalaṃ, no ca vata re vattabbe—",
  "kv5.3:2.8": "“pathavīkasiṇaṃ samāpattiṃ samāpannassa viparīte ñāṇan”ti.",
  "kv5.3:3.1": "☑ Anicce niccanti vipariyeso, so ca akusaloti?",
  "kv5.3:3.2": "Āmantā.",
  "kv5.3:3.3": "Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?",
  "kv5.3:3.4": "Na hevaṃ vattabbe …pe…",
  "kv5.3:3.5": "dukkhe sukhanti …pe…",
  "kv5.3:3.6": "anattani attāti …pe…",
  "kv5.3:3.7": "asubhe subhanti vipariyeso, so ca akusaloti?",
  "kv5.3:3.8": "Āmantā.",
  "kv5.3:3.9": "Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?",
  "kv5.3:3.10": "Na hevaṃ vattabbe …pe….",
  "kv5.3:4.1": "☑ Pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?",
  "kv5.3:4.2": "Āmantā.",
  "kv5.3:4.3": "Anicce niccanti vipariyeso, so ca kusaloti?",
  "kv5.3:4.4": "Na hevaṃ vattabbe …pe…",
  "kv5.3:4.5": "pathavīkasiṇaṃ samāpattiṃ samāpannassa viparīte ñāṇaṃ, tañca akusalanti?",
  "kv5.3:4.6": "Āmantā.",
  "kv5.3:4.7": "Dukkhe sukhanti …pe…",
  "kv5.3:4.8": "anattani attāti …pe…",
  "kv5.3:4.9": "asubhe subhanti vipariyeso, so ca kusaloti?",
  "kv5.3:4.10": "Na hevaṃ vattabbe …pe….",
  "kv5.3:5.1": "☑ Pathavīkasiṇaṃ samāpattiṃ samāpannassa viparīte ñāṇanti?",
  "kv5.3:5.2": "Āmantā.",
  "kv5.3:5.3": "Arahā pathavīkasiṇaṃ samāpattiṃ samāpajjeyyāti?",
  "kv5.3:5.4": "Āmantā.",
  "kv5.3:5.5": "Hañci arahā pathavīkasiṇaṃ samāpattiṃ samāpajjeyya, no ca vata re vattabbe—",
  "kv5.3:5.6": "“pathavīkasiṇaṃ samāpattiṃ samāpannassa viparīte ñāṇan”ti.",
  "kv5.3:6.1": "☑ Pathavīkasiṇaṃ samāpattiṃ samāpannassa viparīte ñāṇaṃ, arahā pathavīkasiṇaṃ samāpattiṃ samāpajjeyyāti?",
  "kv5.3:6.2": "Āmantā.",
  "kv5.3:6.3": "Atthi arahato vipariyesoti?",
  "kv5.3:6.4": "Na hevaṃ vattabbe …pe….",
  "kv5.3:7.1": "☑ Atthi arahato vipariyesoti?",
  "kv5.3:7.2": "Āmantā.",
  "kv5.3:7.3": "Atthi arahato saññāvipariyeso cittavipariyeso diṭṭhivipariyesoti?",
  "kv5.3:7.4": "Na hevaṃ vattabbe …pe….",
  "kv5.3:8.1": "☑ Natthi arahato saññāvipariyeso cittavipariyeso diṭṭhivipariyesoti?",
  "kv5.3:8.2": "Āmantā.",
  "kv5.3:8.3": "Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—",
  "kv5.3:8.4": "“atthi arahato vipariyeso”ti.",
  "kv5.3:9.1": "☒ Na vattabbaṃ—",
  "kv5.3:9.2": "pathavīkasiṇaṃ samāpattiṃ samāpannassa viparīte ñāṇanti?",
  "kv5.3:9.3": "Āmantā.",
  "kv5.3:9.4": "Pathavīkasiṇaṃ samāpattiṃ samāpajjantassa sabbeva pathavīti?",
  "kv5.3:9.5": "Na hevaṃ vattabbe.",
  "kv5.3:9.6": "Tena hi pathavīkasiṇaṃ samāpattiṃ samāpannassa viparīte ñāṇanti.",
  "kv5.3:10.1": "☑ Pathavīkasiṇaṃ samāpattiṃ samāpannassa viparīte ñāṇanti?",
  "kv5.3:10.2": "Āmantā.",
  "kv5.3:10.3": "Nanu pathavī atthi, atthi ca koci pathaviṃ pathavito samāpajjatīti?",
  "kv5.3:10.4": "Āmantā.",
  "kv5.3:10.5": "Hañci pathavī atthi, atthi ca koci pathaviṃ pathavito samāpajjati, no ca vata re vattabbe—",
  "kv5.3:10.6": "“pathavīkasiṇaṃ samāpattiṃ samāpannassa viparīte ñāṇan”ti.",
  "kv5.3:11.1": "☑ Pathavī atthi, pathaviṃ pathavito samāpajjantassa viparītaṃ hotīti?",
  "kv5.3:11.2": "Āmantā.",
  "kv5.3:11.3": "Nibbānaṃ atthi, nibbānaṃ nibbānato samāpajjantassa viparītaṃ hotīti?",
  "kv5.3:11.4": "Na hevaṃ vattabbe …pe…",
  "kv5.3:11.5": "tena hi na vattabbaṃ—",
  "kv5.3:11.6": "“pathavīkasiṇaṃ samāpattiṃ samāpannassa viparīte ñāṇan”ti.",
  "kv5.3:11.7": "Viparītakathā niṭṭhitā."
}