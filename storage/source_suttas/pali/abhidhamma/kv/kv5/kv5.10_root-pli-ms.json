{
  "kv5.10:0.1": "Kathāvatthu",
  "kv5.10:0.2": "Mahāpaṇṇāsaka",
  "kv5.10:0.3": "Pañcamavagga",
  "kv5.10:0.4": "Phalañāṇakathā",
  "kv5.10:1.1": "☑ Sāvakassa phale ñāṇaṃ atthīti?",
  "kv5.10:1.2": "Āmantā.",
  "kv5.10:1.3": "Sāvako phalassa kataṃ paññāpetīti?",
  "kv5.10:1.4": "Na hevaṃ vattabbe …pe….",
  "kv5.10:2.1": "☑ Sāvakassa phale ñāṇaṃ atthīti?",
  "kv5.10:2.2": "Āmantā.",
  "kv5.10:2.3": "Atthi sāvakassa phalaparopariyatti indriyaparopariyatti puggalaparopariyattīti?",
  "kv5.10:2.4": "Na hevaṃ vattabbe …pe….",
  "kv5.10:3.1": "☑ Sāvakassa phale ñāṇaṃ atthīti?",
  "kv5.10:3.2": "Āmantā.",
  "kv5.10:3.3": "Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti?",
  "kv5.10:3.4": "Na hevaṃ vattabbe …pe….",
  "kv5.10:4.1": "☑ Sāvakassa phale ñāṇaṃ atthīti?",
  "kv5.10:4.2": "Āmantā.",
  "kv5.10:4.3": "Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?",
  "kv5.10:4.4": "Na hevaṃ vattabbe …pe….",
  "kv5.10:5.1": "☑ Sāvakassa phale ñāṇaṃ atthīti?",
  "kv5.10:5.2": "Āmantā.",
  "kv5.10:5.3": "Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?",
  "kv5.10:5.4": "Na hevaṃ vattabbe …pe….",
  "kv5.10:6.1": "☒ Na vattabbaṃ—",
  "kv5.10:6.2": "“sāvakassa phale ñāṇaṃ atthī”ti?",
  "kv5.10:6.3": "Āmantā.",
  "kv5.10:6.4": "Sāvako aññāṇīti?",
  "kv5.10:6.5": "Na hevaṃ vattabbe …pe…",
  "kv5.10:6.6": "tena hi sāvakassa phale ñāṇaṃ atthīti …pe….",
  "kv5.10:6.7": "Phalañāṇakathā niṭṭhitā.",
  "kv5.10:6.8": "Pañcamo vaggo.",
  "kv5.10:6.9": "Tassuddānaṃ",
  "kv5.10:7.1": "Vimuttiñāṇaṃ vimuttaṃ, sekhassa asekhaṃ ñāṇaṃ, viparīte ñāṇaṃ, aniyatassa niyāmagamanāya atthi ñāṇaṃ, sabbaṃ ñāṇaṃ paṭisambhidāti, sammutiñāṇaṃ, cetopariyāye ñāṇaṃ, anāgate ñāṇaṃ, paṭuppanne ñāṇaṃ, sāvakassa phale ñāṇanti.",
  "kv5.10:7.2": "Mahāpaṇṇāsako.",
  "kv5.10:7.3": "Tassāpi uddānaṃ",
  "kv5.10:8.1": "Sattupaladdhiṃ, upaharato, balaṃ, gihi’ssa arahā ca, vimuttipañcamanti."
}