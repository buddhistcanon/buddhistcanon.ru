{
  "kv5.7:0.1": "Kathāvatthu",
  "kv5.7:0.2": "Mahāpaṇṇāsaka",
  "kv5.7:0.3": "Pañcamavagga",
  "kv5.7:0.4": "Cittārammaṇakathā",
  "kv5.7:1.1": "☑ Cetopariyāye ñāṇaṃ cittārammaṇaññeva na aññārammaṇanti?",
  "kv5.7:1.2": "Āmantā.",
  "kv5.7:1.3": "Nanu atthi koci sarāgaṃ cittaṃ “sarāgaṃ cittan”ti pajānātīti?",
  "kv5.7:1.4": "Āmantā.",
  "kv5.7:1.5": "Hañci atthi koci sarāgaṃ cittaṃ “sarāgaṃ cittan”ti pajānāti, no ca vata re vattabbe—",
  "kv5.7:1.6": "“cetopariyāye ñāṇaṃ cittārammaṇaññeva na aññārammaṇan”ti.",
  "kv5.7:2.1": "☑ Nanu atthi koci vītarāgaṃ cittaṃ …pe…",
  "kv5.7:2.2": "sadosaṃ cittaṃ …",
  "kv5.7:2.3": "vītadosaṃ cittaṃ …",
  "kv5.7:2.4": "samohaṃ cittaṃ …",
  "kv5.7:2.5": "vītamohaṃ cittaṃ …",
  "kv5.7:2.6": "saṃkhittaṃ cittaṃ …",
  "kv5.7:2.7": "vikkhittaṃ cittaṃ …",
  "kv5.7:2.8": "mahaggataṃ cittaṃ …",
  "kv5.7:2.9": "amahaggataṃ cittaṃ …",
  "kv5.7:2.10": "sauttaraṃ cittaṃ …",
  "kv5.7:2.11": "anuttaraṃ cittaṃ …",
  "kv5.7:2.12": "samāhitaṃ cittaṃ …",
  "kv5.7:2.13": "asamāhitaṃ cittaṃ …",
  "kv5.7:2.14": "vimuttaṃ cittaṃ …pe…",
  "kv5.7:2.15": "avimuttaṃ cittaṃ “avimuttaṃ cittan”ti pajānātīti?",
  "kv5.7:2.16": "Āmantā.",
  "kv5.7:2.17": "Hañci atthi koci avimuttaṃ cittaṃ “avimuttaṃ cittan”ti pajānāti, no ca vata re vattabbe—",
  "kv5.7:2.18": "“cetopariyāye ñāṇaṃ cittārammaṇaññeva na aññārammaṇan”ti.",
  "kv5.7:3.1": "☑ Phassārammaṇe ñāṇaṃ vattabbaṃ—",
  "kv5.7:3.2": "“cetopariyāye ñāṇan”ti?",
  "kv5.7:3.3": "Āmantā.",
  "kv5.7:3.4": "Hañci phassārammaṇe ñāṇaṃ vattabbaṃ cetopariyāye ñāṇaṃ, no ca vata re vattabbe—",
  "kv5.7:3.5": "“cetopariyāye ñāṇaṃ cittārammaṇaññeva na aññārammaṇan”ti.",
  "kv5.7:3.6": "Vedanārammaṇe ñāṇaṃ …pe…",
  "kv5.7:3.7": "saññārammaṇe ñāṇaṃ …",
  "kv5.7:3.8": "cetanārammaṇe ñāṇaṃ …",
  "kv5.7:3.9": "cittārammaṇe ñāṇaṃ …",
  "kv5.7:3.10": "saddhārammaṇe ñāṇaṃ …",
  "kv5.7:3.11": "vīriyārammaṇe ñāṇaṃ …",
  "kv5.7:3.12": "satārammaṇe ñāṇaṃ …",
  "kv5.7:3.13": "samādhārammaṇe ñāṇaṃ …",
  "kv5.7:3.14": "paññārammaṇe ñāṇaṃ …",
  "kv5.7:3.15": "rāgārammaṇe ñāṇaṃ …",
  "kv5.7:3.16": "dosārammaṇe ñāṇaṃ …",
  "kv5.7:3.17": "mohārammaṇe ñāṇaṃ …pe…",
  "kv5.7:3.18": "anottappārammaṇe ñāṇaṃ vattabbaṃ—",
  "kv5.7:3.19": "“cetopariyāye ñāṇan”ti?",
  "kv5.7:3.20": "Āmantā.",
  "kv5.7:3.21": "Hañci anottappārammaṇe ñāṇaṃ vattabbaṃ cetopariyāye ñāṇaṃ, no ca vata re vattabbe—",
  "kv5.7:3.22": "“cetopariyāye ñāṇaṃ cittārammaṇaññeva na aññārammaṇan”ti.",
  "kv5.7:4.1": "☑ Phassārammaṇe ñāṇaṃ na vattabbaṃ—",
  "kv5.7:4.2": "“cetopariyāye ñāṇan”ti?",
  "kv5.7:4.3": "Āmantā.",
  "kv5.7:4.4": "Phassapariyāye ñāṇanti?",
  "kv5.7:4.5": "Na hevaṃ vattabbe …pe…",
  "kv5.7:4.6": "vedanārammaṇe ñāṇaṃ …pe…",
  "kv5.7:4.7": "saññārammaṇe ñāṇaṃ …pe…",
  "kv5.7:4.8": "anottappārammaṇe ñāṇaṃ na vattabbaṃ—",
  "kv5.7:4.9": "“cetopariyāye ñāṇan”ti?",
  "kv5.7:4.10": "Āmantā.",
  "kv5.7:4.11": "Anottappapariyāye ñāṇanti?",
  "kv5.7:4.12": "Na hevaṃ vattabbe …pe….",
  "kv5.7:5.1": "☒ Na vattabbaṃ—",
  "kv5.7:5.2": "“cetopariyāye ñāṇaṃ cittārammaṇaññeva na aññārammaṇan”ti?",
  "kv5.7:5.3": "Āmantā.",
  "kv5.7:5.4": "Nanu cetopariyāye ñāṇanti?",
  "kv5.7:5.5": "Āmantā.",
  "kv5.7:5.6": "Hañci cetopariyāye ñāṇaṃ, tena vata re vattabbe—",
  "kv5.7:5.7": "“cetopariyāye ñāṇaṃ cittārammaṇaññeva na aññārammaṇan”ti.",
  "kv5.7:5.8": "Cittārammaṇakathā niṭṭhitā."
}