{
  "kv9.3:0.1": "Kathāvatthu",
  "kv9.3:0.2": "Mahāpaṇṇāsaka",
  "kv9.3:0.3": "Navamavagga",
  "kv9.3:0.4": "Rūpaṃsārammaṇantikathā",
  "kv9.3:1.1": "☑ Rūpaṃ sārammaṇanti?",
  "kv9.3:1.2": "Āmantā.",
  "kv9.3:1.3": "Atthi tassa āvaṭṭanā ābhogo samannāhāro manasikāro cetanā patthanā paṇidhīti?",
  "kv9.3:1.4": "Na hevaṃ vattabbe …pe…",
  "kv9.3:1.5": "nanu natthi tassa āvaṭṭanā ābhogo …pe… paṇidhīti?",
  "kv9.3:1.6": "Āmantā.",
  "kv9.3:1.7": "Hañci natthi tassa āvaṭṭanā ābhogo …pe… paṇidhi, no ca vata re vattabbe—",
  "kv9.3:1.8": "“rūpaṃ sārammaṇan”ti.",
  "kv9.3:2.1": "☑ Phasso sārammaṇo, atthi tassa āvaṭṭanā ābhogo …pe… paṇidhīti?",
  "kv9.3:2.2": "Āmantā.",
  "kv9.3:2.3": "Rūpaṃ sārammaṇaṃ, atthi tassa āvaṭṭanā ābhogo …pe… paṇidhīti?",
  "kv9.3:2.4": "Na hevaṃ vattabbe …pe….",
  "kv9.3:3.1": "☑ Vedanā …pe…",
  "kv9.3:3.2": "saññā cetanā cittaṃ saddhā vīriyaṃ sati samādhi paññā rāgo doso moho māno diṭṭhi vicikicchā thinaṃ uddhaccaṃ ahirikaṃ …pe…",
  "kv9.3:3.3": "anottappaṃ sārammaṇaṃ, atthi tassa āvaṭṭanā ābhogo …pe… paṇidhīti?",
  "kv9.3:3.4": "Āmantā.",
  "kv9.3:3.5": "Rūpaṃ sārammaṇaṃ, atthi tassa āvaṭṭanā ābhogo …pe… paṇidhīti?",
  "kv9.3:3.6": "Na hevaṃ vattabbe …pe….",
  "kv9.3:4.1": "☑ Rūpaṃ sārammaṇaṃ, natthi tassa āvaṭṭanā ābhogo …pe… paṇidhīti?",
  "kv9.3:4.2": "Āmantā.",
  "kv9.3:4.3": "Phasso sārammaṇo, natthi tassa āvaṭṭanā ābhogo …pe… paṇidhīti?",
  "kv9.3:4.4": "Na hevaṃ vattabbe …pe….",
  "kv9.3:5.1": "☑ Rūpaṃ sārammaṇaṃ, natthi tassa āvaṭṭanā ābhogo …pe… paṇidhīti?",
  "kv9.3:5.2": "Āmantā.",
  "kv9.3:5.3": "Vedanā …pe…",
  "kv9.3:5.4": "anottappaṃ sārammaṇaṃ, natthi tassa āvaṭṭanā ābhogo …pe… paṇidhīti?",
  "kv9.3:5.5": "Na hevaṃ vattabbe …pe….",
  "kv9.3:6.1": "☒ Na vattabbaṃ—",
  "kv9.3:6.2": "“rūpaṃ sārammaṇan”ti?",
  "kv9.3:6.3": "Āmantā.",
  "kv9.3:6.4": "Nanu rūpaṃ sappaccayanti?",
  "kv9.3:6.5": "Āmantā.",
  "kv9.3:6.6": "Hañci rūpaṃ sappaccayaṃ, tena vata re vattabbe—",
  "kv9.3:6.7": "“rūpaṃ sārammaṇan”ti.",
  "kv9.3:6.8": "Rūpaṃ sārammaṇantikathā niṭṭhitā."
}