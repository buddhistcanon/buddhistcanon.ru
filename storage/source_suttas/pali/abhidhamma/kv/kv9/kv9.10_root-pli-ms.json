{
  "kv9.10:0.1": "Kathāvatthu",
  "kv9.10:0.2": "Mahāpaṇṇāsaka",
  "kv9.10:0.3": "Navamavagga",
  "kv9.10:0.4": "Nayathācittassakāyakammantikathā",
  "kv9.10:1.1": "☑ Na yathācittassa kāyakammanti?",
  "kv9.10:1.2": "Āmantā.",
  "kv9.10:1.3": "Aphassakassa kāyakammaṃ …pe…",
  "kv9.10:1.4": "acittakassa kāyakammanti?",
  "kv9.10:1.5": "Na hevaṃ vattabbe …pe…",
  "kv9.10:1.6": "nanu saphassakassa kāyakammaṃ …pe…",
  "kv9.10:1.7": "sacittakassa kāyakammanti?",
  "kv9.10:1.8": "Āmantā.",
  "kv9.10:1.9": "Hañci saphassakassa kāyakammaṃ …pe…",
  "kv9.10:1.10": "sacittakassa kāyakammaṃ, no ca vata re vattabbe—",
  "kv9.10:1.11": "“na yathācittassa kāyakamman”ti.",
  "kv9.10:2.1": "☑ Na yathācittassa kāyakammanti?",
  "kv9.10:2.2": "Āmantā.",
  "kv9.10:2.3": "Anāvaṭṭentassa kāyakammaṃ …pe… appaṇidahantassa kāyakammanti?",
  "kv9.10:2.4": "Na hevaṃ vattabbe …pe…",
  "kv9.10:2.5": "nanu āvaṭṭentassa kāyakammaṃ …pe… paṇidahantassa kāyakammanti?",
  "kv9.10:2.6": "Āmantā.",
  "kv9.10:2.7": "Hañci āvaṭṭentassa kāyakammaṃ …pe… paṇidahantassa kāyakammaṃ, no ca vata re vattabbe—",
  "kv9.10:2.8": "“na yathācittassa kāyakamman”ti.",
  "kv9.10:3.1": "☑ Na yathācittassa kāyakammanti?",
  "kv9.10:3.2": "Āmantā.",
  "kv9.10:3.3": "Nanu kāyakammaṃ cittasamuṭṭhānaṃ cittena sahajātaṃ cittena saha ekuppādanti?",
  "kv9.10:3.4": "Āmantā.",
  "kv9.10:3.5": "Hañci kāyakammaṃ cittasamuṭṭhānaṃ cittena sahajātaṃ cittena saha ekuppādaṃ, no ca vata re vattabbe—",
  "kv9.10:3.6": "“na yathācittassa kāyakamman”ti.",
  "kv9.10:4.1": "☑ Na yathācittassa kāyakammanti?",
  "kv9.10:4.2": "Āmantā.",
  "kv9.10:4.3": "Na abhikkamitukāmo abhikkamati, na paṭikkamitukāmo paṭikkamati, na āloketukāmo āloketi, na viloketukāmo viloketi, na samiñjitukāmo samiñjeti, na pasāretukāmo pasāretīti?",
  "kv9.10:4.4": "Na hevaṃ vattabbe …pe….",
  "kv9.10:4.5": "Nanu abhikkamitukāmo abhikkamati, paṭikkamitukāmo paṭikkamati, āloketukāmo āloketi, viloketukāmo viloketi, samiñjitukāmo samiñjeti, pasāretukāmo pasāretīti?",
  "kv9.10:4.6": "Āmantā.",
  "kv9.10:4.7": "Hañci abhikkamitukāmo abhikkamati …pe…",
  "kv9.10:4.8": "pasāretukāmo pasāreti, no ca vata re vattabbe—",
  "kv9.10:4.9": "“na yathācittassa kāyakamman”ti.",
  "kv9.10:5.1": "☒ Na vattabbaṃ—",
  "kv9.10:5.2": "“na yathācittassa kāyakamman”ti?",
  "kv9.10:5.3": "Āmantā.",
  "kv9.10:5.4": "Nanu atthi koci “aññatra gacchissāmī”ti aññatra gacchati …pe…",
  "kv9.10:5.5": "“aññaṃ pasāressāmī”ti aññaṃ pasāretīti?",
  "kv9.10:5.6": "Āmantā.",
  "kv9.10:5.7": "Hañci atthi koci “aññatra gacchissāmī”ti aññatra gacchati …pe…",
  "kv9.10:5.8": "“aññaṃ pasāressāmī”ti aññaṃ pasāreti, tena vata re vattabbe—",
  "kv9.10:5.9": "“na yathācittassa kāyakamman”ti.",
  "kv9.10:5.10": "Na yathācittassa kāyakammantikathā niṭṭhitā."
}