{
  "kv4.3:0.1": "Kathāvatthu",
  "kv4.3:0.2": "Mahāpaṇṇāsaka",
  "kv4.3:0.3": "Catutthavagga",
  "kv4.3:0.4": "Anāsavakathā",
  "kv4.3:1.1": "☑ Arahato sabbe dhammā anāsavāti?",
  "kv4.3:1.2": "Āmantā.",
  "kv4.3:1.3": "Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti?",
  "kv4.3:1.4": "Na hevaṃ vattabbe …pe….",
  "kv4.3:2.1": "☑ Arahato sabbe dhammā anāsavāti?",
  "kv4.3:2.2": "Āmantā.",
  "kv4.3:2.3": "Arahato cakkhuṃ anāsavanti?",
  "kv4.3:2.4": "Na hevaṃ vattabbe …pe….",
  "kv4.3:2.5": "Arahato cakkhuṃ anāsavanti?",
  "kv4.3:2.6": "Āmantā.",
  "kv4.3:2.7": "Maggo phalaṃ nibbānaṃ, sotāpattimaggo sotāpattiphalaṃ …pe… bojjhaṅgoti?",
  "kv4.3:2.8": "Na hevaṃ vattabbe …pe….",
  "kv4.3:3.1": "☑ Arahato sotaṃ …pe…",
  "kv4.3:3.2": "arahato ghānaṃ …",
  "kv4.3:3.3": "arahato jivhā …",
  "kv4.3:3.4": "arahato kāyo anāsavoti?",
  "kv4.3:3.5": "Na hevaṃ vattabbe …pe…",
  "kv4.3:3.6": "arahato kāyo anāsavoti?",
  "kv4.3:3.7": "Āmantā.",
  "kv4.3:3.8": "Maggo phalaṃ nibbānaṃ, sotāpattimaggo sotāpattiphalaṃ …pe… bojjhaṅgoti?",
  "kv4.3:3.9": "Na hevaṃ vattabbe …pe….",
  "kv4.3:4.1": "☑ Arahato kāyo anāsavoti?",
  "kv4.3:4.2": "Āmantā.",
  "kv4.3:4.3": "Arahato kāyo paggahaniggahupago chedanabhedanupago kākehi gijjhehi kulalehi sādhāraṇoti?",
  "kv4.3:4.4": "Āmantā.",
  "kv4.3:4.5": "Anāsavo dhammo paggahaniggahupago chedanabhedanupago kākehi gijjhehi kulalehi sādhāraṇoti?",
  "kv4.3:4.6": "Na hevaṃ vattabbe …pe….",
  "kv4.3:5.1": "☑ Arahato kāye visaṃ kameyya, satthaṃ kameyya, aggi kameyyāti?",
  "kv4.3:5.2": "Āmantā.",
  "kv4.3:5.3": "Anāsave dhamme visaṃ kameyya, satthaṃ kameyya, aggi kameyyāti?",
  "kv4.3:5.4": "Na hevaṃ vattabbe …pe….",
  "kv4.3:6.1": "☑ Labbhā arahato kāyo addubandhanena bandhituṃ, rajjubandhanena bandhituṃ, saṅkhalikabandhanena bandhituṃ, gāmabandhanena bandhituṃ, nigamabandhanena bandhituṃ, nagarabandhanena bandhituṃ, janapadabandhanena bandhituṃ, kaṇṭhapañcamehi bandhanehi bandhitunti?",
  "kv4.3:6.2": "Āmantā.",
  "kv4.3:6.3": "Labbhā anāsavo dhammo addubandhanena bandhituṃ, rajjubandhanena bandhituṃ, saṅkhalikabandhanena bandhituṃ, gāmanigamanagarajanapadabandhanena bandhituṃ, kaṇṭhapañcamehi bandhanehi bandhitunti?",
  "kv4.3:6.4": "Na hevaṃ vattabbe …pe….",
  "kv4.3:7.1": "☑ Yadi arahā puthujjanassa cīvaraṃ deti, anāsavaṃ hutvā sāsavaṃ hotīti?",
  "kv4.3:7.2": "Na hevaṃ vattabbe …pe…",
  "kv4.3:7.3": "anāsavaṃ hutvā sāsavaṃ hotīti?",
  "kv4.3:7.4": "Āmantā.",
  "kv4.3:7.5": "Taññeva anāsavaṃ taṃ sāsavanti?",
  "kv4.3:7.6": "Na hevaṃ vattabbe …pe…",
  "kv4.3:7.7": "taññeva anāsavaṃ taṃ sāsavanti?",
  "kv4.3:7.8": "Āmantā.",
  "kv4.3:7.9": "Maggo anāsavo hutvā sāsavo hotīti?",
  "kv4.3:7.10": "Na hevaṃ vattabbe …pe…",
  "kv4.3:7.11": "phalaṃ …",
  "kv4.3:7.12": "satipaṭṭhānaṃ …",
  "kv4.3:7.13": "sammappadhānaṃ …",
  "kv4.3:7.14": "iddhipādo …",
  "kv4.3:7.15": "indriyaṃ …",
  "kv4.3:7.16": "balaṃ …",
  "kv4.3:7.17": "bojjhaṅgo anāsavo hutvā sāsavo hotīti?",
  "kv4.3:7.18": "Na hevaṃ vattabbe …pe….",
  "kv4.3:8.1": "☑ Yadi arahā puthujjanassa piṇḍapātaṃ deti, senāsanaṃ deti, gilānapaccayabhesajjaparikkhāraṃ deti, anāsavo hutvā sāsavo hotīti?",
  "kv4.3:8.2": "Na hevaṃ vattabbe …pe…",
  "kv4.3:8.3": "anāsavo hutvā sāsavo hotīti?",
  "kv4.3:8.4": "Āmantā.",
  "kv4.3:8.5": "Taññeva anāsavaṃ taṃ sāsavanti?",
  "kv4.3:8.6": "Na hevaṃ vattabbe …pe…",
  "kv4.3:8.7": "taññeva anāsavaṃ taṃ sāsavanti?",
  "kv4.3:8.8": "Āmantā.",
  "kv4.3:8.9": "Maggo anāsavo hutvā sāsavo hotīti?",
  "kv4.3:8.10": "Na hevaṃ vattabbe …pe…",
  "kv4.3:8.11": "phalaṃ …",
  "kv4.3:8.12": "satipaṭṭhānaṃ …",
  "kv4.3:8.13": "sammappadhānaṃ …",
  "kv4.3:8.14": "iddhipādo …",
  "kv4.3:8.15": "indriyaṃ …",
  "kv4.3:8.16": "balaṃ …",
  "kv4.3:8.17": "bojjhaṅgo anāsavo hutvā sāsavo hotīti?",
  "kv4.3:8.18": "Na hevaṃ vattabbe …pe….",
  "kv4.3:9.1": "☑ Yadi puthujjano arahato cīvaraṃ deti, sāsavaṃ hutvā anāsavaṃ hotīti?",
  "kv4.3:9.2": "Na hevaṃ vattabbe …pe…",
  "kv4.3:9.3": "sāsavaṃ hutvā anāsavaṃ hotīti?",
  "kv4.3:9.4": "Āmantā.",
  "kv4.3:9.5": "Taññeva sāsavaṃ taṃ anāsavanti?",
  "kv4.3:9.6": "Na hevaṃ vattabbe …pe…",
  "kv4.3:9.7": "taññeva sāsavaṃ taṃ anāsavanti?",
  "kv4.3:9.8": "Āmantā.",
  "kv4.3:9.9": "Rāgo sāsavo hutvā anāsavo hotīti?",
  "kv4.3:9.10": "Na hevaṃ vattabbe …pe…",
  "kv4.3:9.11": "doso …pe…",
  "kv4.3:9.12": "moho …pe…",
  "kv4.3:9.13": "anottappaṃ sāsavaṃ hutvā anāsavaṃ hotīti?",
  "kv4.3:9.14": "Na hevaṃ vattabbe …pe…",
  "kv4.3:10.1": "☑ Yadi puthujjano arahato piṇḍapātaṃ deti, senāsanaṃ deti, gilānapaccayabhesajjaparikkhāraṃ deti, sāsavo hutvā anāsavo hotīti?",
  "kv4.3:10.2": "Na hevaṃ vattabbe …pe…",
  "kv4.3:10.3": "sāsavo hutvā anāsavo hotīti?",
  "kv4.3:10.4": "Āmantā.",
  "kv4.3:10.5": "Taññeva sāsavaṃ taṃ anāsavanti?",
  "kv4.3:10.6": "Na hevaṃ vattabbe …pe…",
  "kv4.3:10.7": "taññeva sāsavaṃ taṃ anāsavanti?",
  "kv4.3:10.8": "Āmantā.",
  "kv4.3:10.9": "Rāgo sāsavo hutvā anāsavo hotīti?",
  "kv4.3:10.10": "Na hevaṃ vattabbe …pe…",
  "kv4.3:10.11": "doso …pe…",
  "kv4.3:10.12": "moho …pe…",
  "kv4.3:10.13": "anottappaṃ sāsavaṃ hutvā anāsavaṃ hotīti?",
  "kv4.3:10.14": "Na hevaṃ vattabbe …pe….",
  "kv4.3:11.1": "☒ Na vattabbaṃ—",
  "kv4.3:11.2": "“arahato sabbe dhammā anāsavā”ti?",
  "kv4.3:11.3": "Āmantā.",
  "kv4.3:11.4": "Nanu arahā anāsavoti?",
  "kv4.3:11.5": "Āmantā.",
  "kv4.3:11.6": "Hañci arahā anāsavo, tena vata re vattabbe—",
  "kv4.3:11.7": "“arahato sabbe dhammā anāsavā”ti.",
  "kv4.3:11.8": "Anāsavakathā niṭṭhitā."
}