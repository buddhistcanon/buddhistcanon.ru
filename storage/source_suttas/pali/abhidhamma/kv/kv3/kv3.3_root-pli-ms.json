{
  "kv3.3:0.1": "Kathāvatthu",
  "kv3.3:0.2": "Mahāpaṇṇāsaka",
  "kv3.3:0.3": "Tatiyavagga",
  "kv3.3:0.4": "Vimuttikathā",
  "kv3.3:1.1": "☑ Sarāgaṃ cittaṃ vimuccatīti?",
  "kv3.3:1.2": "Āmantā.",
  "kv3.3:1.3": "Rāgasahagataṃ rāgasahajātaṃ rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyaṃ cittaṃ vimuccatīti?",
  "kv3.3:1.4": "Na hevaṃ vattabbe …pe….",
  "kv3.3:2.1": "☑ Saphassaṃ cittaṃ vimuccati, phasso ca cittañca ubho vimuccantīti?",
  "kv3.3:2.2": "Āmantā.",
  "kv3.3:2.3": "Sarāgaṃ cittaṃ vimuccati, rāgo ca cittañca ubho vimuccantīti?",
  "kv3.3:2.4": "Na hevaṃ vattabbe …pe….",
  "kv3.3:3.1": "☑ Savedanaṃ …pe…",
  "kv3.3:3.2": "sasaññaṃ …pe…",
  "kv3.3:3.3": "sacetanaṃ …pe…",
  "kv3.3:3.4": "sapaññaṃ cittaṃ vimuccati, paññā ca cittañca ubho vimuccantīti?",
  "kv3.3:3.5": "Āmantā.",
  "kv3.3:3.6": "Sarāgaṃ cittaṃ vimuccati, rāgo ca cittañca ubho vimuccantīti?",
  "kv3.3:3.7": "Na hevaṃ vattabbe …pe….",
  "kv3.3:4.1": "☑ Saphassaṃ sarāgaṃ cittaṃ vimuccati, phasso ca cittañca ubho vimuccantīti?",
  "kv3.3:4.2": "Āmantā.",
  "kv3.3:4.3": "Rāgo ca cittañca ubho vimuccantīti?",
  "kv3.3:4.4": "Na hevaṃ vattabbe …pe….",
  "kv3.3:5.1": "☑ Savedanaṃ sarāgaṃ …pe…",
  "kv3.3:5.2": "sasaññaṃ sarāgaṃ …pe…",
  "kv3.3:5.3": "sacetanaṃ sarāgaṃ …pe…",
  "kv3.3:5.4": "sapaññaṃ sarāgaṃ cittaṃ vimuccati, paññā ca cittañca ubho vimuccantīti?",
  "kv3.3:5.5": "Āmantā.",
  "kv3.3:5.6": "Rāgo ca cittañca ubho vimuccantīti?",
  "kv3.3:5.7": "Na hevaṃ vattabbe …pe….",
  "kv3.3:6.1": "☑ Sadosaṃ cittaṃ vimuccatīti?",
  "kv3.3:6.2": "Āmantā.",
  "kv3.3:6.3": "Dosasahagataṃ dosasahajātaṃ dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ sāsavaṃ …pe… saṃkilesiyaṃ cittaṃ vimuccatīti?",
  "kv3.3:6.4": "Na hevaṃ vattabbe …pe….",
  "kv3.3:7.1": "☑ Saphassaṃ cittaṃ vimuccati, phasso ca cittañca ubho vimuccantīti?",
  "kv3.3:7.2": "Āmantā.",
  "kv3.3:7.3": "Sadosaṃ cittaṃ vimuccati, doso ca cittañca ubho vimuccantīti?",
  "kv3.3:7.4": "Na hevaṃ vattabbe …pe….",
  "kv3.3:8.1": "☑ Savedanaṃ …pe…",
  "kv3.3:8.2": "sasaññaṃ …pe…",
  "kv3.3:8.3": "sacetanaṃ …pe…",
  "kv3.3:8.4": "sapaññaṃ cittaṃ vimuccati, paññā ca cittañca ubho vimuccantīti?",
  "kv3.3:8.5": "Āmantā.",
  "kv3.3:8.6": "Sadosaṃ cittaṃ vimuccati, doso ca cittañca ubho vimuccantīti?",
  "kv3.3:8.7": "Na hevaṃ vattabbe …pe….",
  "kv3.3:9.1": "☑ Saphassaṃ sadosaṃ cittaṃ vimuccati, phasso ca cittañca ubho vimuccantīti?",
  "kv3.3:9.2": "Āmantā.",
  "kv3.3:9.3": "Sadosaṃ cittaṃ vimuccati, doso ca cittañca ubho vimuccantīti?",
  "kv3.3:9.4": "Na hevaṃ vattabbe …pe….",
  "kv3.3:10.1": "☑ Savedanaṃ sadosaṃ …",
  "kv3.3:10.2": "sasaññaṃ sadosaṃ …",
  "kv3.3:10.3": "sacetanaṃ sadosaṃ …",
  "kv3.3:10.4": "sapaññaṃ sadosaṃ cittaṃ vimuccati, paññā ca cittañca ubho vimuccantīti?",
  "kv3.3:10.5": "Āmantā.",
  "kv3.3:10.6": "Doso ca cittañca ubho vimuccantīti?",
  "kv3.3:10.7": "Na hevaṃ vattabbe …pe….",
  "kv3.3:11.1": "☑ Samohaṃ cittaṃ vimuccatīti?",
  "kv3.3:11.2": "Āmantā.",
  "kv3.3:11.3": "Mohasahagataṃ mohasahajātaṃ mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ lokiyaṃ sāsavaṃ …pe… saṃkilesiyaṃ cittaṃ vimuccatīti?",
  "kv3.3:11.4": "Na hevaṃ vattabbe …pe….",
  "kv3.3:12.1": "☑ Saphassaṃ cittaṃ vimuccati, phasso ca cittañca ubho vimuccantīti?",
  "kv3.3:12.2": "Āmantā.",
  "kv3.3:12.3": "Samohaṃ cittaṃ vimuccati, moho ca cittañca ubho vimuccantīti?",
  "kv3.3:12.4": "Na hevaṃ vattabbe …pe….",
  "kv3.3:13.1": "☑ Savedanaṃ …",
  "kv3.3:13.2": "sasaññaṃ …",
  "kv3.3:13.3": "sacetanaṃ …",
  "kv3.3:13.4": "sapaññaṃ cittaṃ vimuccati, paññā ca cittañca ubho vimuccantīti?",
  "kv3.3:13.5": "Āmantā.",
  "kv3.3:13.6": "Samohaṃ cittaṃ vimuccati, moho ca cittañca ubho vimuccantīti?",
  "kv3.3:13.7": "Na hevaṃ vattabbe …pe….",
  "kv3.3:14.1": "☑ Saphassaṃ samohaṃ cittaṃ vimuccati, phasso ca cittañca ubho vimuccantīti?",
  "kv3.3:14.2": "Āmantā.",
  "kv3.3:14.3": "Moho ca cittañca ubho vimuccantīti?",
  "kv3.3:14.4": "Na hevaṃ vattabbe …pe….",
  "kv3.3:15.1": "☑ Savedanaṃ samohaṃ …",
  "kv3.3:15.2": "sasaññaṃ samohaṃ …",
  "kv3.3:15.3": "sacetanaṃ samohaṃ …pe…",
  "kv3.3:15.4": "sapaññaṃ samohaṃ cittaṃ vimuccati, paññā ca cittañca ubho vimuccantīti?",
  "kv3.3:15.5": "Āmantā.",
  "kv3.3:15.6": "Moho ca cittañca ubho vimuccantīti?",
  "kv3.3:15.7": "Na hevaṃ vattabbe …pe….",
  "kv3.3:16.1": "☑ Sarāgaṃ sadosaṃ samohaṃ cittaṃ vimuccatīti?",
  "kv3.3:16.2": "Āmantā.",
  "kv3.3:16.3": "Vītarāgaṃ vītadosaṃ vītamohaṃ nikkilesaṃ cittaṃ vimuccatīti?",
  "kv3.3:16.4": "Na hevaṃ vattabbe …pe…",
  "kv3.3:16.5": "tena hi na vattabbaṃ—",
  "kv3.3:16.6": "“sarāgaṃ sadosaṃ samohaṃ cittaṃ vimuccatī”ti.",
  "kv3.3:16.7": "Vimuttikathā niṭṭhitā."
}