{
  "kv3.10:0.1": "Kathāvatthu",
  "kv3.10:0.2": "Mahāpaṇṇāsaka",
  "kv3.10:0.3": "Tatiyavagga",
  "kv3.10:0.4": "Saṃvarakathā",
  "kv3.10:1.1": "☑ Atthi devesu saṃvaroti?",
  "kv3.10:1.2": "Āmantā.",
  "kv3.10:1.3": "Atthi devesu asaṃvaroti?",
  "kv3.10:1.4": "Na hevaṃ vattabbe …pe….",
  "kv3.10:2.1": "☑ Natthi devesu asaṃvaroti?",
  "kv3.10:2.2": "Āmantā.",
  "kv3.10:2.3": "Natthi devesu saṃvaroti?",
  "kv3.10:2.4": "Na hevaṃ vattabbe …pe….",
  "kv3.10:3.1": "☑ Nanu asaṃvarā saṃvaro sīlaṃ, atthi devesu saṃvaroti?",
  "kv3.10:3.2": "Āmantā.",
  "kv3.10:3.3": "Atthi devesu asaṃvaro, yamhā asaṃvarā saṃvaro sīlanti?",
  "kv3.10:3.4": "Na hevaṃ vattabbe …pe….",
  "kv3.10:4.1": "Ājānāhi niggahaṃ.",
  "kv3.10:4.2": "Hañci asaṃvarā saṃvaro sīlaṃ, atthi devesu saṃvaro, tena vata re vattabbe—",
  "kv3.10:4.3": "“atthi devesu asaṃvaro, yamhā asaṃvarā saṃvaro sīlan”ti.",
  "kv3.10:4.4": "Yaṃ tattha vadesi—",
  "kv3.10:4.5": "“vattabbe kho—",
  "kv3.10:4.6": "‘asaṃvarā saṃvaro sīlaṃ, atthi devesu saṃvaro’, no ca vattabbe—",
  "kv3.10:4.7": "‘atthi devesu asaṃvaro, yamhā asaṃvarā saṃvaro sīlan’”ti micchā.",
  "kv3.10:5.1": "No ce pana vattabbe—",
  "kv3.10:5.2": "“atthi devesu asaṃvaro, yamhā asaṃvarā saṃvaro sīlan”ti, no ca vata re vattabbe—",
  "kv3.10:5.3": "“asaṃvarā saṃvaro sīlaṃ, atthi devesu saṃvaro”ti.",
  "kv3.10:5.4": "Yaṃ tattha vadesi—",
  "kv3.10:5.5": "“vattabbe kho ‘asaṃvarā saṃvaro sīlaṃ, atthi devesu saṃvaro’, no ca vattabbe—",
  "kv3.10:5.6": "‘atthi devesu asaṃvaro, yamhā asaṃvarā saṃvaro sīlan’”ti micchā.",
  "kv3.10:6.1": "☑ Atthi manussesu saṃvaro, atthi tattha asaṃvaroti?",
  "kv3.10:6.2": "Āmantā.",
  "kv3.10:6.3": "Atthi devesu saṃvaro, atthi tattha asaṃvaroti?",
  "kv3.10:6.4": "Na hevaṃ vattabbe …pe….",
  "kv3.10:7.1": "☑ Atthi devesu saṃvaro, natthi tattha asaṃvaroti?",
  "kv3.10:7.2": "Āmantā.",
  "kv3.10:7.3": "Atthi manussesu saṃvaro, natthi tattha asaṃvaroti?",
  "kv3.10:7.4": "Na hevaṃ vattabbe …pe….",
  "kv3.10:8.1": "☑ Atthi devesu pāṇātipātā veramaṇīti?",
  "kv3.10:8.2": "Āmantā.",
  "kv3.10:8.3": "Atthi devesu pāṇātipātoti?",
  "kv3.10:8.4": "Na hevaṃ vattabbe …pe….",
  "kv3.10:9.1": "☑ Atthi devesu surāmerayamajjapamādaṭṭhānā veramaṇīti?",
  "kv3.10:9.2": "Āmantā.",
  "kv3.10:9.3": "Atthi devesu surāmerayamajjapamādaṭṭhānanti?",
  "kv3.10:9.4": "Na hevaṃ vattabbe …pe….",
  "kv3.10:10.1": "☑ Natthi devesu pāṇātipātoti?",
  "kv3.10:10.2": "Āmantā.",
  "kv3.10:10.3": "Natthi devesu pāṇātipātā veramaṇīti?",
  "kv3.10:10.4": "Na hevaṃ vattabbe …pe….",
  "kv3.10:11.1": "☑ Natthi devesu surāmerayamajjapamādaṭṭhānanti?",
  "kv3.10:11.2": "Āmantā.",
  "kv3.10:11.3": "Natthi devesu surāmerayamajjapamādaṭṭhānā veramaṇīti?",
  "kv3.10:11.4": "Na hevaṃ vattabbe …pe….",
  "kv3.10:12.1": "☑ Atthi manussesu pāṇātipātā veramaṇi, atthi tattha pāṇātipātoti?",
  "kv3.10:12.2": "Āmantā.",
  "kv3.10:12.3": "Atthi devesu pāṇātipātā veramaṇi, atthi tattha pāṇātipātoti?",
  "kv3.10:12.4": "Na hevaṃ vattabbe …pe….",
  "kv3.10:13.1": "☑ Atthi manussesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti?",
  "kv3.10:13.2": "Āmantā.",
  "kv3.10:13.3": "Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti?",
  "kv3.10:13.4": "Na hevaṃ vattabbe …pe….",
  "kv3.10:14.1": "☑ Atthi devesu pāṇātipātā veramaṇi, natthi tattha pāṇātipātoti?",
  "kv3.10:14.2": "Āmantā.",
  "kv3.10:14.3": "Atthi manussesu pāṇātipātā veramaṇi, natthi tattha pāṇātipātoti?",
  "kv3.10:14.4": "Na hevaṃ vattabbe …pe….",
  "kv3.10:15.1": "☑ Atthi devesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti?",
  "kv3.10:15.2": "Āmantā.",
  "kv3.10:15.3": "Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti?",
  "kv3.10:15.4": "Na hevaṃ vattabbe …pe….",
  "kv3.10:16.1": "☒ Natthi devesu saṃvaroti?",
  "kv3.10:16.2": "Āmantā.",
  "kv3.10:16.3": "Sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti?",
  "kv3.10:16.4": "Na hevaṃ vattabbe …pe…",
  "kv3.10:16.5": "tena hi atthi devesu saṃvaroti.",
  "kv3.10:16.6": "Saṃvarakathā niṭṭhitā."
}