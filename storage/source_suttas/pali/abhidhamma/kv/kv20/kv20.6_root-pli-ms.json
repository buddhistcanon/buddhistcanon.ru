{
  "kv20.6:0.1": "Kathāvatthu",
  "kv20.6:0.2": "Mahāpaṇṇāsaka",
  "kv20.6:0.3": "Vīsatimavagga",
  "kv20.6:0.4": "Ñāṇakathā",
  "kv20.6:1.1": "☑ Dvādasavatthukaṃ ñāṇaṃ lokuttaranti?",
  "kv20.6:1.2": "Āmantā.",
  "kv20.6:1.3": "Dvādasa lokuttarañāṇānīti?",
  "kv20.6:1.4": "Na hevaṃ vattabbe …pe…",
  "kv20.6:1.5": "dvādasa lokuttarañāṇānīti?",
  "kv20.6:1.6": "Āmantā.",
  "kv20.6:1.7": "Dvādasa sotāpattimaggāti?",
  "kv20.6:1.8": "Na hevaṃ vattabbe …pe…",
  "kv20.6:1.9": "dvādasa sotāpattimaggāti?",
  "kv20.6:1.10": "Āmantā.",
  "kv20.6:1.11": "Dvādasa sotāpattiphalānīti?",
  "kv20.6:1.12": "Na hevaṃ vattabbe …pe…",
  "kv20.6:1.13": "dvādasa sakadāgāmimaggā …pe…",
  "kv20.6:1.14": "anāgāmimaggā …pe…",
  "kv20.6:1.15": "arahattamaggāti?",
  "kv20.6:1.16": "Na hevaṃ vattabbe …pe…",
  "kv20.6:1.17": "dvādasa arahattamaggāti?",
  "kv20.6:1.18": "Āmantā.",
  "kv20.6:1.19": "Dvādasa arahattaphalānīti?",
  "kv20.6:1.20": "Na hevaṃ vattabbe …pe….",
  "kv20.6:2.1": "☒ Na vattabbaṃ—",
  "kv20.6:2.2": "“dvādasavatthukaṃ ñāṇaṃ lokuttaran”ti?",
  "kv20.6:2.3": "Āmantā.",
  "kv20.6:2.4": "Nanu vuttaṃ bhagavatā—",
  "kv20.6:2.5": "“‘idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
  "kv20.6:2.6": "‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave …pe…",
  "kv20.6:2.7": "pariññātanti me, bhikkhave …pe…",
  "kv20.6:2.8": "‘idaṃ dukkhasamudayaṃ ariyasaccan’ti me, bhikkhave …pe…",
  "kv20.6:2.9": "‘taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave …pe…",
  "kv20.6:2.10": "pahīnanti me, bhikkhave …pe…",
  "kv20.6:2.11": "‘idaṃ dukkhanirodhaṃ ariyasaccan’ti me, bhikkhave …pe…",
  "kv20.6:2.12": "‘taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave …pe…",
  "kv20.6:2.13": "sacchikatanti me, bhikkhave …pe…",
  "kv20.6:2.14": "‘idaṃ dukkhanirodhagāminī paṭipadā ariyasaccan’ti me, bhikkhave …pe…",
  "kv20.6:2.15": "‘taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave …pe…",
  "kv20.6:2.16": "bhāvitanti me, bhikkhave, pubbe ananussutesu dhammesu cakkhuṃ udapādi …pe…",
  "kv20.6:2.17": "āloko udapādī”ti.",
  "kv20.6:2.18": "Attheva suttantoti?",
  "kv20.6:2.19": "Āmantā.",
  "kv20.6:2.20": "Tena hi dvādasavatthukaṃ ñāṇaṃ lokuttaranti.",
  "kv20.6:2.21": "Ñāṇakathā niṭṭhitā.",
  "kv20.6:2.22": "Vīsatimo vaggo.",
  "kv20.6:2.23": "Tassuddānaṃ",
  "kv20.6:3.1": "Mātughātako ānantariko pitughātako ānantariko arahantaghātako ānantariko ruhiruppādako ānantariko saṃghabhedako ānantariko, natthi puthujjanassa ñāṇaṃ, natthi nirayesu nirayapālā, atthi devesu tiracchānagatā, pañcaṅgiko maggo, dvādasavatthukaṃ ñāṇaṃ lokuttaranti.",
  "kv20.6:3.2": "Catuttho paṇṇāsako.",
  "kv20.6:3.3": "Tassuddānaṃ",
  "kv20.6:4.1": "Niggaho, puññasañcayo, aṭṭhāsi, atītena ca mātughātako."
}