{
  "patthana16.50:0.1": "Paṭṭhānapakaraṇa",
  "patthana16.50:0.2": "Dhammānulomapaccanīya (3), Tikadukapaṭṭhānapāḷi (4)",
  "patthana16.50:0.3": "16.50. Sanidassanattika, Hetuhetusampayuttaduka",
  "patthana16.50:1.1": "Anidassanaappaṭighaṃ hetuñceva hetusampayuttañca dhammaṃ paṭicca nasanidassanasappaṭigho nahetu ceva nahetuvippayutto ca dhammo uppajjati hetupaccayā. (Saṃkhittaṃ.) Hetuyā tīṇi …pe… avigate tīṇi.",
  "patthana16.50:2.1": "Anidassanaappaṭighaṃ hetusampayuttañceva na ca hetuṃ dhammaṃ paṭicca nasanidassanasappaṭigho nahetuvippayutto ceva nanahetu ca dhammo uppajjati hetupaccayā. (Saṃkhittaṃ.) Hetuyā tīṇi …pe… avigate tīṇi."
}