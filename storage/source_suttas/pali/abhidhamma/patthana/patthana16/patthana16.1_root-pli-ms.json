{
  "patthana16.1:0.1": "Paṭṭhānapakaraṇa",
  "patthana16.1:0.2": "Dhammānulomapaccanīya (3), Tikadukapaṭṭhānapāḷi (4)",
  "patthana16.1:0.3": "16.1. Kusalattika, Hetuduka",
  "patthana16.1:1.0.1": "Paccayacatukka",
  "patthana16.1:1.0.2": "Hetu",
  "patthana16.1:1.1": "Namo tassa Bhagavato Arahato Sammāsambuddhassa.",
  "patthana16.1:2.1": "Kusalaṃ hetuṃ dhammaṃ paṭicca nakusalo nahetu dhammo uppajjati hetupaccayā. Kusalaṃ hetuṃ dhammaṃ paṭicca naakusalo nahetu dhammo uppajjati hetupaccayā. Kusalaṃ hetuṃ dhammaṃ paṭicca naabyākato nahetu dhammo uppajjati hetupaccayā. Kusalaṃ hetuṃ dhammaṃ paṭicca naakusalo nahetu ca naabyākato nahetu ca dhammā uppajjanti hetupaccayā. Kusalaṃ hetuṃ dhammaṃ paṭicca nakusalo nahetu ca naakusalo nahetu ca dhammā uppajjanti hetupaccayā. (5)",
  "patthana16.1:3.1": "Akusalaṃ hetuṃ dhammaṃ paṭicca naakusalo nahetu dhammo uppajjati hetupaccayā. Akusalaṃ hetuṃ dhammaṃ paṭicca nakusalo nahetu dhammo uppajjati hetupaccayā. Akusalaṃ hetuṃ dhammaṃ paṭicca naabyākato nahetu dhammo uppajjati hetupaccayā. Akusalaṃ hetuṃ dhammaṃ paṭicca nakusalo nahetu ca naabyākato nahetu ca dhammā uppajjanti hetupaccayā. Akusalaṃ hetuṃ dhammaṃ paṭicca nakusalo nahetu ca naakusalo nahetu ca dhammā uppajjanti hetupaccayā. (5)",
  "patthana16.1:4.1": "Abyākataṃ hetuṃ dhammaṃ paṭicca nakusalo nahetu dhammo uppajjati hetupaccayā. Abyākataṃ hetuṃ dhammaṃ paṭicca naakusalo nahetu dhammo uppajjati hetupaccayā. Abyākataṃ hetuṃ dhammaṃ paṭicca nakusalo nahetu ca naakusalo nahetu ca dhammā uppajjanti hetupaccayā. (3) (Saṃkhittaṃ.)",
  "patthana16.1:5.1": "Hetuyā terasa, ārammaṇe nava …pe… vipāke tīṇi …pe… avigate terasa.",
  "patthana16.1:5.2": "Paccanīya",
  "patthana16.1:6.0": "Naārammaṇa",
  "patthana16.1:6.1": "Kusalaṃ hetuṃ dhammaṃ paṭicca nakusalo nahetu dhammo uppajjati naārammaṇapaccayā. (Saṃkhittaṃ.)",
  "patthana16.1:7.1": "Naārammaṇe nava, naadhipatiyā terasa …pe… napurejāte terasa …pe… navippayutte nava …pe… novigate nava.",
  "patthana16.1:8.1": "(Sahajātavārampi …pe… sampayuttavārampi paṭiccavārasadisaṃ vitthāretabbaṃ.)",
  "patthana16.1:9.0": "Hetu-ārammaṇa",
  "patthana16.1:9.1": "Kusalo hetu dhammo nakusalassa nahetussa dhammassa hetupaccayena paccayo. Kusalo hetu dhammo naakusalassa nahetussa dhammassa hetupaccayena paccayo. Kusalo hetu dhammo naabyākatassa nahetussa dhammassa hetupaccayena paccayo. Kusalo hetu dhammo naakusalassa nahetussa ca naabyākatassa nahetussa ca dhammassa hetupaccayena paccayo. Kusalo hetu dhammo nakusalassa nahetussa ca naakusalassa nahetussa ca dhammassa hetupaccayena paccayo. (5)",
  "patthana16.1:10.1": "Akusalo hetu dhammo naakusalassa nahetussa dhammassa hetupaccayena paccayo … pañca.",
  "patthana16.1:11.1": "Abyākato hetu dhammo nakusalassa nahetussa dhammassa hetupaccayena paccayo … tīṇi.",
  "patthana16.1:12.1": "Kusalo hetu dhammo nakusalassa nahetussa dhammassa ārammaṇapaccayena paccayo. (Saṃkhittaṃ.)",
  "patthana16.1:13.1": "Hetuyā terasa, ārammaṇe aṭṭhārasa, adhipatiyā pannarasa, anantare samanantare sahajāte terasa, aññamaññe nava, nissaye terasa, upanissaye aṭṭhārasa, pacchājāte āsevane nava, vipāke tīṇi, indriye magge aṭṭha, sampayutte vippayutte nava …pe… avigate terasa. (Pañhāvāraṃ vitthāretabbaṃ.)",
  "patthana16.1:14.1": "Kusalaṃ nahetuṃ dhammaṃ paṭicca naakusalo nanahetu dhammo uppajjati hetupaccayā. Kusalaṃ nahetuṃ dhammaṃ paṭicca naabyākato nanahetu dhammo uppajjati hetupaccayā. (Saṃkhittaṃ.)",
  "patthana16.1:15.1": "Hetuyā nava, ārammaṇe nava …pe… vipāke tīṇi …pe… avigate nava. (Sabbattha nava.)"
}