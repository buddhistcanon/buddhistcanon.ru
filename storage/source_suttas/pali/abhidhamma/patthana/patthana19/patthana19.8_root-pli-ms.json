{
  "patthana19.8:0.1": "Paṭṭhānapakaraṇa",
  "patthana19.8:0.2": "Dhammapaccanīyānuloma (4), Tikapaṭṭhānapāḷi (1)",
  "patthana19.8:0.3": "19.8. Dassanattika",
  "patthana19.8:1.1": "Nadassanena pahātabbaṃ dhammaṃ paṭicca bhāvanāya pahātabbo dhammo uppajjati hetupaccayā. Nadassanena pahātabbaṃ dhammaṃ paṭicca nevadassanena nabhāvanāya pahātabbo dhammo uppajjati hetupaccayā. Nadassanena pahātabbaṃ dhammaṃ paṭicca bhāvanāya pahātabbo ca nevadassanena nabhāvanāya pahātabbo ca dhammā uppajjanti hetupaccayā … tīṇi.",
  "patthana19.8:2.1": "Nabhāvanāya pahātabbaṃ dhammaṃ paṭicca dassanena pahātabbo dhammo uppajjati hetupaccayā. Nabhāvanāya pahātabbaṃ dhammaṃ paṭicca nevadassanena nabhāvanāya pahātabbo dhammo uppajjati hetupaccayā. Nabhāvanāya pahātabbaṃ dhammaṃ paṭicca dassanena pahātabbo ca nevadassanena nabhāvanāya pahātabbo ca dhammā uppajjanti hetupaccayā … tīṇi.",
  "patthana19.8:3.1": "Nanevadassanena nabhāvanāya pahātabbaṃ dhammaṃ paṭicca nevadassanena nabhāvanāya pahātabbo dhammo uppajjati hetupaccayā. Nanevadassanena nabhāvanāya pahātabbaṃ dhammaṃ paṭicca dassanena pahātabbo dhammo uppajjati hetupaccayā … pañca. (Saṃkhittaṃ.)",
  "patthana19.8:4.1": "Hetuyā aṭṭhārasa, ārammaṇe nava …pe… vipāke tīṇi …pe… avigate aṭṭhārasa."
}