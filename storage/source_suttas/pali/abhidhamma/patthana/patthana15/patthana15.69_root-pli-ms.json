{
  "patthana15.69:0.1": "Paṭṭhānapakaraṇa",
  "patthana15.69:0.2": "Dhammānulomapaccanīya (3), Dukatikapaṭṭhānapāḷi (3)",
  "patthana15.69:0.3": "15.69. Sauttaraduka, Kusalattika",
  "patthana15.69:1.1": "Sauttaraṃ kusalaṃ dhammaṃ paṭicca naanuttaro nakusalo dhammo uppajjati hetupaccayā. Anuttaraṃ kusalaṃ dhammaṃ paṭicca naanuttaro nakusalo dhammo uppajjati hetupaccayā. Hetuyā dve …pe… avigate dve.",
  "patthana15.69:2.1": "Sauttaraṃ akusalaṃ dhammaṃ paṭicca naanuttaro naakusalo dhammo uppajjati hetupaccayā. Hetuyā ekaṃ …pe… avigate ekaṃ. (Abyākatamūle dve paccayavasena.)"
}