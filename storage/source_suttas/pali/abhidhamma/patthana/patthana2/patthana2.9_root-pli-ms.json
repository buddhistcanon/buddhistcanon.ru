{
  "patthana2.9:0.1": "Paṭṭhānapakaraṇa",
  "patthana2.9:0.2": "Dhammānuloma (1), Dukapaṭṭhānapāḷi (2)",
  "patthana2.9:0.3": "2.9. Parāmāsagocchaka",
  "patthana2.9:1.0.1": "Vibhaṅgavāra",
  "patthana2.9:1.0.2": "Hetu",
  "patthana2.9:1.1": "Parāmāsaṃ dhammaṃ paṭicca noparāmāso dhammo uppajjati hetupaccayā—parāmāsaṃ paṭicca sampayuttakā khandhā cittasamuṭṭhānañca rūpaṃ. (1)",
  "patthana2.9:2.1": "Noparāmāsaṃ dhammaṃ paṭicca noparāmāso dhammo uppajjati hetupaccayā— noparāmāsaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe…. (Yāva asaññasattā mahābhūtā.) (1)",
  "patthana2.9:3.1": "Noparāmāsaṃ dhammaṃ paṭicca parāmāso dhammo uppajjati hetupaccayā—noparāmāse khandhe paṭicca parāmāso. (2)",
  "patthana2.9:4.1": "Noparāmāsaṃ dhammaṃ paṭicca parāmāso ca noparāmāso ca dhammā uppajjanti hetupaccayā—noparāmāsaṃ ekaṃ khandhaṃ paṭicca tayo khandhā parāmāso ca cittasamuṭṭhānañca rūpaṃ …pe… dve khandhe …pe…. (3)",
  "patthana2.9:5.1": "Parāmāsañca noparāmāsañca dhammaṃ paṭicca noparāmāso dhammo uppajjati hetupaccayā—noparāmāsaṃ ekaṃ khandhañca parāmāsañca paṭicca tayo khandhā cittasamuṭṭhānañca rūpaṃ …pe… dve khandhe ca …pe… parāmāse ca mahābhūte ca paṭicca cittasamuṭṭhānaṃ rūpaṃ. (1)",
  "patthana2.9:6.0.1": "Saṅkhyāvāra",
  "patthana2.9:6.0.2": "Suddha",
  "patthana2.9:6.1": "Hetuyā pañca, ārammaṇe pañca (sabbattha pañca), vipāke ekaṃ …pe… avigate pañca.",
  "patthana2.9:7.1": "Anulomaṃ.",
  "patthana2.9:8.0.1": "2.9.1.1.2. Paccayapaccanīya",
  "patthana2.9:8.0.2": "Vibhaṅgavāra",
  "patthana2.9:8.0.3": "Nahetu",
  "patthana2.9:8.1": "Noparāmāsaṃ dhammaṃ paṭicca noparāmāso dhammo uppajjati nahetupaccayā— ahetukaṃ noparāmāsaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)",
  "patthana2.9:9.0": "Naārammaṇa",
  "patthana2.9:9.1": "Parāmāsaṃ dhammaṃ paṭicca noparāmāso dhammo uppajjati naārammaṇapaccayā— parāmāsaṃ paṭicca cittasamuṭṭhānaṃ rūpaṃ. (1)",
  "patthana2.9:10.1": "Noparāmāsaṃ dhammaṃ paṭicca noparāmāso dhammo uppajjati naārammaṇapaccayā— noparāmāse khandhe paṭicca cittasamuṭṭhānaṃ rūpaṃ; paṭisandhikkhaṇe …pe…. (Yāva asaññasattā.) (1)",
  "patthana2.9:11.1": "Parāmāsañca noparāmāsañca dhammaṃ paṭicca noparāmāso dhammo uppajjati naārammaṇapaccayā—parāmāsañca sampayuttake ca khandhe paṭicca cittasamuṭṭhānaṃ rūpaṃ. (1)",
  "patthana2.9:12.0.1": "Saṅkhyāvāra",
  "patthana2.9:12.0.2": "Suddha",
  "patthana2.9:12.1": "Nahetuyā ekaṃ, naārammaṇe tīṇi, naadhipatiyā pañca, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte pañca, napacchājāte pañca, naāsevane pañca, nakamme tīṇi, navipāke pañca, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte pañca, nonatthiyā tīṇi, novigate tīṇi.",
  "patthana2.9:13.0": "Hetuduka",
  "patthana2.9:13.1": "Hetupaccayā naārammaṇe tīṇi, naadhipatiyā pañca …pe… navipāke pañca …pe… nasampayutte tīṇi, navippayutte pañca, nonatthiyā tīṇi, novigate tīṇi.",
  "patthana2.9:14.0.1": "2.2. Paccayapaccanīya",
  "patthana2.9:14.0.2": "Vibhaṅgavāra",
  "patthana2.9:14.0.3": "Nahetuduka",
  "patthana2.9:14.1": "Nahetupaccayā ārammaṇe ekaṃ, anantare ekaṃ (sabbattha ekaṃ), avigate ekaṃ.",
  "patthana2.9:15.0": "2.9.1.2. Sahajātavāra",
  "patthana2.9:15.1": "Sahajātavāropi paṭiccavārasadiso.",
  "patthana2.9:16.0.1": "2.9.1.3. Paccayavāra",
  "patthana2.9:16.0.2": "2.9.1.3.1. Paccayānuloma",
  "patthana2.9:16.0.3": "Vibhaṅgavāra",
  "patthana2.9:16.0.4": "Hetu",
  "patthana2.9:16.1": "Parāmāsaṃ dhammaṃ paccayā noparāmāso dhammo uppajjati hetupaccayā—parāmāsaṃ paccayā sampayuttakā khandhā cittasamuṭṭhānañca rūpaṃ. (1)",
  "patthana2.9:17.1": "Noparāmāsaṃ dhammaṃ paccayā noparāmāso dhammo uppajjati hetupaccayā— noparāmāsaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… (yāva ajjhattikā mahābhūtā), vatthuṃ paccayā noparāmāsā khandhā. (1)",
  "patthana2.9:18.1": "Noparāmāsaṃ dhammaṃ paccayā parāmāso dhammo uppajjati hetupaccayā—noparāmāse khandhe paccayā parāmāso, vatthuṃ paccayā parāmāso. (2)",
  "patthana2.9:19.1": "Noparāmāsaṃ dhammaṃ paccayā parāmāso ca noparāmāso ca dhammā uppajjanti hetupaccayā—noparāmāsaṃ ekaṃ khandhaṃ paccayā tayo khandhā parāmāso ca cittasamuṭṭhānañca rūpaṃ …pe… dve khandhe …pe… vatthuṃ paccayā parāmāso, mahābhūte paccayā cittasamuṭṭhānaṃ rūpaṃ, vatthuṃ paccayā parāmāso ca sampayuttakā ca khandhā. (3)",
  "patthana2.9:20.1": "Parāmāsañca noparāmāsañca dhammaṃ paccayā noparāmāso dhammo uppajjati hetupaccayā—noparāmāsaṃ ekaṃ khandhañca parāmāsañca paccayā tayo khandhā cittasamuṭṭhānañca rūpaṃ …pe… dve khandhe ca …pe… parāmāsañca sampayuttake ca khandhe paccayā cittasamuṭṭhānaṃ rūpaṃ, parāmāsañca mahābhūte ca paccayā cittasamuṭṭhānaṃ rūpaṃ, parāmāsañca vatthuñca paccayā noparāmāsā khandhā. (Saṃkhittaṃ.) (1)",
  "patthana2.9:21.0.1": "Saṅkhyāvāra",
  "patthana2.9:21.0.2": "Suddha",
  "patthana2.9:21.1": "Hetuyā pañca, ārammaṇe pañca, adhipatiyā pañca (sabbattha pañca), vipāke ekaṃ …pe… avigate pañca.",
  "patthana2.9:22.0.1": "2.9.1.3.2. Paccayapaccanīya",
  "patthana2.9:22.0.2": "Vibhaṅgavāra",
  "patthana2.9:22.0.3": "Nahetu",
  "patthana2.9:22.1": "Noparāmāsaṃ dhammaṃ paccayā noparāmāso dhammo uppajjati nahetupaccayā— ahetukaṃ noparāmāsaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ, vatthuṃ paccayā ahetukā noparāmāsā khandhā; vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (Saṃkhittaṃ.)",
  "patthana2.9:23.0.1": "Saṅkhyāvāra",
  "patthana2.9:23.0.2": "Suddha",
  "patthana2.9:23.1": "Nahetuyā ekaṃ, naārammaṇe tīṇi, naadhipatiyā pañca, naanantare tīṇi …pe… naupanissaye tīṇi, napurejāte pañca, napacchājāte pañca, naāsevane pañca, nakamme tīṇi, navipāke pañca, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte pañca, nonatthiyā tīṇi, novigate tīṇi.",
  "patthana2.9:24.0": "2.9.1.3.3. Paccayānulomapaccanīya",
  "patthana2.9:24.1": "Hetupaccayā naārammaṇe tīṇi, naadhipatiyā pañca. (Evaṃ sabbattha kātabbaṃ.)",
  "patthana2.9:25.0": "2.9.1.3.4. Paccayapaccanīyānuloma",
  "patthana2.9:25.1": "Nahetupaccayā ārammaṇe ekaṃ …pe… avigate ekaṃ.",
  "patthana2.9:26.0": "2.9.1.4. Nissayavāra",
  "patthana2.9:26.1": "Nissayavāro paccayavārasadiso.",
  "patthana2.9:27.0": "2.9.1.5. Saṃsaṭṭhavāra",
  "patthana2.9:27.1": "Parāmāsaṃ dhammaṃ saṃsaṭṭho noparāmāso dhammo uppajjati hetupaccayā—parāmāsaṃ saṃsaṭṭhā sampayuttakā khandhā. (Evaṃ pañca pañhā kātabbā arūpeyeva, saṃsaṭṭhavāropi sampayuttavāropi evaṃ kātabbā.)",
  "patthana2.9:28.0.1": "2.9.1.7. Pañhāvāra",
  "patthana2.9:28.0.2": "2.9.1.7.1. Paccayānuloma",
  "patthana2.9:28.0.3": "Vibhaṅgavāra",
  "patthana2.9:28.0.4": "Hetu",
  "patthana2.9:28.1": "Noparāmāso dhammo noparāmāsassa dhammassa hetupaccayena paccayo—noparāmāsā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe …pe…. (1)",
  "patthana2.9:29.1": "Noparāmāso dhammo parāmāsassa dhammassa hetupaccayena paccayo—noparāmāsā hetū parāmāsassa hetupaccayena paccayo. (2)",
  "patthana2.9:30.1": "Noparāmāso dhammo parāmāsassa ca noparāmāsassa ca dhammassa hetupaccayena paccayo—noparāmāsā hetū sampayuttakānaṃ khandhānaṃ parāmāsassa ca cittasamuṭṭhānānañca rūpānaṃ hetupaccayena paccayo. (3)",
  "patthana2.9:31.0": "Ārammaṇa",
  "patthana2.9:31.1": "Parāmāso dhammo parāmāsassa dhammassa ārammaṇapaccayena paccayo—parāmāsaṃ ārabbha parāmāso uppajjati. (Mūlaṃ kātabbaṃ.) Parāmāsaṃ ārabbha noparāmāsā khandhā uppajjanti. (Mūlaṃ kātabbaṃ.) Parāmāsaṃ ārabbha parāmāso ca sampayuttakā ca khandhā uppajjanti. (3)",
  "patthana2.9:32.1": "Noparāmāso dhammo noparāmāsassa dhammassa ārammaṇapaccayena paccayo— dānaṃ …pe… sīlaṃ …pe… uposathakammaṃ katvā taṃ paccavekkhati, assādeti abhinandati, taṃ ārabbha rāgo …pe… vicikicchā … uddhaccaṃ … domanassaṃ uppajjati; pubbe suciṇṇāni …pe… jhānā vuṭṭhahitvā jhānaṃ …pe… ariyā maggā vuṭṭhahitvā maggaṃ paccavekkhanti, phalaṃ paccavekkhanti, nibbānaṃ paccavekkhanti. Nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noparāmāse pahīne kilese …pe… vikkhambhite kilese …pe… pubbe …pe… cakkhuṃ …pe… vatthuṃ noparāmāse khandhe aniccato …pe… vipassati, assādeti abhinandati, taṃ ārabbha rāgo …pe… vicikicchā … uddhaccaṃ … domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena noparāmāsacittasamaṅgissa cittaṃ jānāti, ākāsānañcāyatanaṃ viññāṇañcāyatanassa …pe… ākiñcaññāyatanaṃ nevasaññānāsaññāyatanassa …pe… rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe… noparāmāsā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)",
  "patthana2.9:33.1": "Noparāmāso dhammo parāmāsassa dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ …pe… taṃ assādeti abhinandati, taṃ ārabbha diṭṭhi uppajjati, pubbe …pe… jhānā …pe… cakkhuṃ …pe… vatthuṃ noparāmāse khandhe assādeti abhinandati, taṃ ārabbha diṭṭhi uppajjati. (2)",
  "patthana2.9:34.1": "Noparāmāso dhammo parāmāsassa ca noparāmāsassa ca dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ …pe… taṃ assādeti abhinandati, taṃ ārabbha parāmāso ca sampayuttakā ca khandhā uppajjanti, pubbe …pe… jhānā …pe… cakkhuṃ …pe… vatthuṃ noparāmāse khandhe assādeti abhinandati, taṃ ārabbha parāmāso ca sampayuttakā ca khandhā uppajjanti. (3)",
  "patthana2.9:35.1": "Parāmāso ca noparāmāso ca dhammā parāmāsassa dhammassa ārammaṇapaccayena paccayo—parāmāsañca sampayuttake ca khandhe ārabbha parāmāso uppajjati … tīṇi.",
  "patthana2.9:36.0": "Adhipati",
  "patthana2.9:36.1": "Parāmāso dhammo parāmāsassa dhammassa adhipatipaccayena paccayo—parāmāsaṃ garuṃ katvā parāmāso uppajjati … tīṇi. (Ārammaṇādhipatiyeva kātabbā.)",
  "patthana2.9:37.1": "Noparāmāso dhammo noparāmāsassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ …pe… sīlaṃ …pe… uposathakammaṃ …pe… taṃ garuṃ katvā paccavekkhati, assādeti abhinandati, taṃ garuṃ katvā rāgo uppajjati, pubbe …pe… jhānā …pe… ariyā maggā vuṭṭhahitvā maggaṃ garuṃ katvā …pe… phalaṃ garuṃ katvā …pe… nibbānaṃ garuṃ katvā …pe… nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ …pe… vatthuṃ noparāmāse khandhe garuṃ katvā assādeti abhinandati, taṃ garuṃ katvā rāgo uppajjati. **Sahajātādhipati**—noparāmāsādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)",
  "patthana2.9:38.1": "Noparāmāso dhammo parāmāsassa dhammassa adhipatipaccayena paccayo— ārammaṇādhipati, sahajātādhipati. **Ārammaṇādhipati**—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ noparāmāse khandhe garuṃ katvā assādeti abhinandati, taṃ garuṃ katvā diṭṭhi uppajjati. **Sahajātādhipati**—noparāmāsādhipati parāmāsassa adhipatipaccayena paccayo. (2)",
  "patthana2.9:39.1": "Noparāmāso dhammo parāmāsassa ca noparāmāsassa ca dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ noparāmāse khandhe garuṃ katvā assādeti abhinandati, taṃ garuṃ katvā parāmāso ca sampayuttakā ca khandhā uppajjanti. **Sahajātādhipati**—noparāmāsādhipati sampayuttakānaṃ khandhānaṃ parāmāsassa ca cittasamuṭṭhānānañca rūpānaṃ adhipatipaccayena paccayo. (3)",
  "patthana2.9:40.1": "Parāmāso ca noparāmāso ca dhammā parāmāsassa dhammassa adhipatipaccayena paccayo. **Ārammaṇādhipati**—parāmāsañca sampayuttake ca khandhe garuṃ katvā parāmāso … tīṇi.",
  "patthana2.9:41.0": "Anantara",
  "patthana2.9:41.1": "Parāmāso dhammo parāmāsassa dhammassa anantarapaccayena paccayo—purimo purimo parāmāso pacchimassa pacchimassa parāmāsassa anantarapaccayena paccayo. (Mūlaṃ kātabbaṃ.) Purimo purimo parāmāso pacchimānaṃ pacchimānaṃ noparāmāsānaṃ khandhānaṃ anantarapaccayena paccayo; parāmāso vuṭṭhānassa anantarapaccayena paccayo. (Mūlaṃ kātabbaṃ.) Purimo purimo parāmāso pacchimassa pacchimassa parāmāsassa sampayuttakānañca khandhānaṃ anantarapaccayena paccayo. (3)",
  "patthana2.9:42.1": "Noparāmāso dhammo noparāmāsassa dhammassa anantarapaccayena paccayo—purimā purimā noparāmāsā khandhā pacchimānaṃ pacchimānaṃ noparāmāsānaṃ khandhānaṃ anantarapaccayena paccayo …pe… anulomaṃ phalasamāpattiyā anantarapaccayena paccayo. (Mūlaṃ kātabbaṃ.) Purimā purimā noparāmāsā khandhā pacchimassa pacchimassa parāmāsassa anantarapaccayena paccayo; āvajjanā parāmāsassa anantarapaccayena paccayo. (Mūlaṃ kātabbaṃ.) Purimā purimā noparāmāsā khandhā pacchimassa pacchimassa parāmāsassa ca sampayuttakānañca khandhānaṃ anantarapaccayena paccayo; āvajjanā parāmāsassa ca sampayuttakānañca khandhānaṃ anantarapaccayena paccayo. (3)",
  "patthana2.9:43.1": "Parāmāso ca noparāmāso ca dhammā parāmāsassa dhammassa anantarapaccayena paccayo—purimo purimo parāmāso ca sampayuttakā ca khandhā pacchimassa pacchimassa parāmāsassa anantarapaccayena paccayo. (Mūlaṃ kātabbaṃ.) Purimo purimo parāmāso ca sampayuttakā ca khandhā pacchimānaṃ pacchimānaṃ noparāmāsānaṃ khandhānaṃ anantarapaccayena paccayo; parāmāso ca sampayuttakā ca khandhā vuṭṭhānassa anantarapaccayena paccayo. (Mūlaṃ kātabbaṃ.) Purimo purimo parāmāso ca sampayuttakā ca khandhā pacchimassa pacchimassa parāmāsassa sampayuttakānañca khandhānaṃ anantarapaccayena paccayo. (3)",
  "patthana2.9:44.0": "Samanantarādi",
  "patthana2.9:44.1": "Parāmāso dhammo parāmāsassa dhammassa samanantarapaccayena paccayo … sahajātapaccayena paccayo … aññamaññapaccayena paccayo … nissayapaccayena paccayo … pañca.",
  "patthana2.9:45.0": "Upanissaya",
  "patthana2.9:45.1": "Parāmāso dhammo parāmāsassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—parāmāso parāmāsassa upanissayapaccayena paccayo … tīṇi.",
  "patthana2.9:46.1": "Noparāmāso dhammo noparāmāsassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya dānaṃ deti …pe… samāpattiṃ uppādeti … mānaṃ jappeti … sīlaṃ …pe… paññaṃ … rāgaṃ … dosaṃ … mohaṃ … mānaṃ … patthanaṃ … kāyikaṃ sukhaṃ …pe… senāsanaṃ upanissāya dānaṃ deti …pe… samāpattiṃ uppādeti … pāṇaṃ hanati …pe… saṃghaṃ bhindati; saddhā …pe… senāsanaṃ, saddhāya …pe… paññāya, rāgassa …pe… patthanāya … kāyikassa sukhassa …pe… maggassa, phalasamāpattiyā upanissayapaccayena paccayo. (1)",
  "patthana2.9:47.1": "Noparāmāso dhammo parāmāsassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya diṭṭhiṃ gaṇhāti, sīlaṃ …pe… paññaṃ, rāgaṃ …pe… patthanaṃ, kāyikaṃ sukhaṃ …pe… senāsanaṃ upanissāya diṭṭhiṃ gaṇhāti; saddhā …pe… senāsanaṃ parāmāsassa upanissayapaccayena paccayo. (2)",
  "patthana2.9:48.1": "Noparāmāso dhammo parāmāsassa ca noparāmāsassa ca dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya diṭṭhiṃ gaṇhāti, sīlaṃ …pe… senāsanaṃ upanissāya diṭṭhiṃ gaṇhāti; saddhā …pe… senāsanaṃ parāmāsassa sampayuttakānañca khandhānaṃ upanissayapaccayena paccayo. (3)",
  "patthana2.9:49.1": "Parāmāso ca noparāmāso ca dhammā parāmāsassa dhammassa upanissayapaccayena paccayo—tīṇi upanissayā parāmāso ca sampayuttakā ca khandhā parāmāsassa upanissayapaccayena paccayo … tīṇi.",
  "patthana2.9:50.0": "Purejāta",
  "patthana2.9:50.1": "Noparāmāso dhammo noparāmāsassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ aniccato …pe… vipassati assādeti abhinandati, taṃ ārabbha rāgo …pe… vicikicchā …pe… uddhaccaṃ …pe… domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe…. **Vatthupurejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu noparāmāsānaṃ khandhānaṃ purejātapaccayena paccayo. (1)",
  "patthana2.9:51.1": "Noparāmāso dhammo parāmāsassa dhammassa purejātapaccayena paccayo— ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha diṭṭhi uppajjati. **Vatthupurejātaṃ**—vatthu parāmāsassa purejātapaccayena paccayo. (2)",
  "patthana2.9:52.1": "Noparāmāso dhammo parāmāsassa ca noparāmāsassa ca dhammassa purejātapaccayena paccayo—ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha parāmāso ca sampayuttakā ca khandhā uppajjanti. **Vatthupurejātaṃ**—vatthu parāmāsassa ca sampayuttakānañca khandhānaṃ purejātapaccayena paccayo. (3)",
  "patthana2.9:53.0": "Pacchājātāsevana",
  "patthana2.9:53.1": "Parāmāso dhammo noparāmāsassa dhammassa pacchājātapaccayena paccayo … tīṇi (pacchājātā kātabbā) … āsevanapaccayena paccayo … nava.",
  "patthana2.9:54.0": "Kamma",
  "patthana2.9:54.1": "Noparāmāso dhammo noparāmāsassa dhammassa kammapaccayena paccayo—sahajātā, nānākkhaṇikā. **Sahajātā**—noparāmāsā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe …pe…. **Nānākkhaṇikā**—noparāmāsā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (Mūlaṃ kātabbaṃ.) Noparāmāsā cetanā parāmāsassa kammapaccayena paccayo. (Mūlaṃ kātabbaṃ.) Noparāmāsā cetanā parāmāsassa ca sampayuttakānañca khandhānaṃ cittasamuṭṭhānānañca rūpānaṃ kammapaccayena paccayo. (3)",
  "patthana2.9:55.0": "Vipākādi",
  "patthana2.9:55.1": "Noparāmāso dhammo noparāmāsassa dhammassa vipākapaccayena paccayo … ekaṃ … āhārapaccayena paccayo … tīṇi, indriyapaccayena paccayo … tīṇi … jhānapaccayena paccayo … tīṇi.",
  "patthana2.9:56.1": "Parāmāso dhammo noparāmāsassa dhammassa maggapaccayena paccayo—parāmāsāni maggaṅgāni …pe… (evaṃ pañca pañhā kātabbā) sampayuttapaccayena paccayo … pañca.",
  "patthana2.9:57.0": "Vippayutta",
  "patthana2.9:57.1": "Parāmāso dhammo noparāmāsassa dhammassa vippayuttapaccayena paccayo— sahajātaṃ, pacchājātaṃ. (Saṃkhittaṃ.) (1)",
  "patthana2.9:58.1": "Noparāmāso dhammo noparāmāsassa dhammassa vippayuttapaccayena paccayo— sahajātaṃ, purejātaṃ, pacchājātaṃ. (Saṃkhittaṃ.) (1)",
  "patthana2.9:59.1": "Noparāmāso dhammo parāmāsassa dhammassa vippayuttapaccayena paccayo. **Purejātaṃ**—vatthu parāmāsassa vippayuttapaccayena paccayo. (2)",
  "patthana2.9:60.1": "Noparāmāso dhammo parāmāsassa ca noparāmāsassa ca dhammassa vippayuttapaccayena paccayo. **Purejātaṃ**—vatthu parāmāsassa ca sampayuttakānañca khandhānaṃ vippayuttapaccayena paccayo. (3)",
  "patthana2.9:61.1": "Parāmāso ca noparāmāso ca dhammā noparāmāsassa dhammassa vippayuttapaccayena paccayo—sahajātaṃ, pacchājātaṃ. (Saṃkhittaṃ.) (1)",
  "patthana2.9:62.0": "Atthi",
  "patthana2.9:62.1": "Parāmāso dhammo noparāmāsassa dhammassa atthipaccayena paccayo—sahajātaṃ, pacchājātaṃ. **Sahajāto**—parāmāso sampayuttakānañca khandhānaṃ cittasamuṭṭhānānañca rūpānaṃ atthipaccayena paccayo. **Pacchājāto**—parāmāso purejātassa imassa kāyassa atthipaccayena paccayo. (1)",
  "patthana2.9:63.1": "Noparāmāso dhammo noparāmāsassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)",
  "patthana2.9:64.1": "Noparāmāso dhammo parāmāsassa dhammassa atthipaccayena paccayo—sahajātaṃ, purejātaṃ. **Sahajātā**—noparāmāsā khandhā parāmāsassa atthipaccayena paccayo. **Purejātaṃ**—cakkhuṃ …pe… vatthuṃ assādeti abhinandati, taṃ ārabbha diṭṭhi uppajjati, vatthu parāmāsassa atthipaccayena paccayo. (2)",
  "patthana2.9:65.1": "Noparāmāso dhammo parāmāsassa ca noparāmāsassa ca dhammassa atthipaccayena paccayo—sahajātaṃ, purejātaṃ. **Sahajāto**—noparāmāso eko khandho tiṇṇannaṃ khandhānaṃ parāmāsassa ca cittasamuṭṭhānānañca rūpānaṃ atthipaccayena paccayo …pe…. **Purejātaṃ**—cakkhuṃ …pe… vatthuṃ assādeti abhinandati, taṃ ārabbha parāmāso ca sampayuttakā ca khandhā uppajjanti, vatthu parāmāsassa ca sampayuttakānañca khandhānaṃ atthipaccayena paccayo. (3)",
  "patthana2.9:66.1": "Parāmāso ca noparāmāso ca dhammā noparāmāsassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—noparāmāso eko khandho ca parāmāso ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe… dve khandhā ca …pe… parāmāso ca sampayuttakā ca khandhā cittasamuṭṭhānānaṃ rūpānaṃ atthipaccayena paccayo; parāmāso ca mahābhūtā ca cittasamuṭṭhānānaṃ rūpānaṃ atthipaccayena paccayo; parāmāso ca vatthu ca noparāmāsānaṃ khandhānaṃ atthipaccayena paccayo. **Pacchājāto**—parāmāso ca sampayuttakā ca khandhā purejātassa imassa kāyassa atthipaccayena paccayo. **Pacchājāto**—parāmāso ca sampayuttakā ca khandhā kabaḷīkāro āhāro ca imassa kāyassa atthipaccayena paccayo. **Pacchājāto**—parāmāso ca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (1)",
  "patthana2.9:67.0.1": "Saṅkhyāvāra",
  "patthana2.9:67.0.2": "Suddha",
  "patthana2.9:67.1": "Hetuyā tīṇi, ārammaṇe nava, adhipatiyā nava, anantare nava, samanantare nava, sahajāte pañca, aññamaññe pañca, nissaye pañca, upanissaye nava, purejāte tīṇi, pacchājāte tīṇi, āsevane nava, kamme tīṇi, vipāke ekaṃ, āhāre tīṇi, indriye tīṇi, jhāne tīṇi, magge pañca, sampayutte pañca, vippayutte pañca, atthiyā pañca, natthiyā nava, vigate nava, avigate pañca.",
  "patthana2.9:68.1": "Anulomaṃ.",
  "patthana2.9:69.0": "Paccanīyuddhāra",
  "patthana2.9:69.1": "Parāmāso dhammo parāmāsassa dhammassa ārammaṇapaccayena paccayo … upanissayapaccayena paccayo. (1)",
  "patthana2.9:70.1": "Parāmāso dhammo noparāmāsassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. (2)",
  "patthana2.9:71.1": "Parāmāso dhammo parāmāsassa ca noparāmāsassa ca dhammassa ārammaṇapaccayena paccayo … upanissayapaccayena paccayo. (3)",
  "patthana2.9:72.1": "Noparāmāso dhammo noparāmāsassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)",
  "patthana2.9:73.1": "Noparāmāso dhammo parāmāsassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (2)",
  "patthana2.9:74.1": "Noparāmāso dhammo parāmāsassa ca noparāmāsassa ca dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo. (3)",
  "patthana2.9:75.1": "Parāmāso ca noparāmāso ca dhammā parāmāsassa dhammassa ārammaṇapaccayena paccayo … upanissayapaccayena paccayo. (1)",
  "patthana2.9:76.1": "Parāmāso ca noparāmāso ca dhammā noparāmāsassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. (2)",
  "patthana2.9:77.1": "Parāmāso ca noparāmāso ca dhammā parāmāsassa ca noparāmāsassa ca dhammassa ārammaṇapaccayena paccayo … upanissayapaccayena paccayo. (3)",
  "patthana2.9:78.0.1": "2.9.1.7.2. Paccayapaccanīya",
  "patthana2.9:78.0.2": "Saṅkhyāvāra",
  "patthana2.9:78.0.3": "Suddha",
  "patthana2.9:78.1": "Nahetuyā nava, naārammaṇe nava (sabbattha nava), noavigate nava.",
  "patthana2.9:79.0": "2.9.1.7.3. Paccayānulomapaccanīya",
  "patthana2.9:79.1": "Hetupaccayā naārammaṇe tīṇi, naadhipatiyā tīṇi, naanantare tīṇi, nasamanantare tīṇi, naaññamaññe ekaṃ, naupanissaye tīṇi …pe… namagge tīṇi, nasampayutte ekaṃ, navippayutte tīṇi, nonatthiyā tīṇi, novigate tīṇi.",
  "patthana2.9:80.0": "2.9.1.7.4. Paccayapaccanīyānuloma",
  "patthana2.9:80.1": "Nahetupaccayā ārammaṇe nava, adhipatiyā nava (anulomamātikā) …pe… avigate pañca.",
  "patthana2.9:81.1": "Parāmāsadukaṃ niṭṭhitaṃ.",
  "patthana2.9:82.0.1": "2.9.2. Parāmaṭṭhaduka",
  "patthana2.9:82.0.2": "2.9.2.1–7. Paṭiccādivāra",
  "patthana2.9:82.0.3": "2.9.2.1–7.1–4. Paccayānulomādi",
  "patthana2.9:82.0.4": "Vibhaṅgavāra",
  "patthana2.9:82.0.5": "Hetu",
  "patthana2.9:82.1": "Parāmaṭṭhaṃ dhammaṃ paṭicca parāmaṭṭho dhammo uppajjati hetupaccayā— parāmaṭṭhaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe…. (Yāva ajjhattikā mahābhūtā.)",
  "patthana2.9:83.1": "Parāmaṭṭhaṃ dhammaṃ paṭicca …pe…. (Parāmaṭṭhadukaṃ yathā cūḷantaraduke lokiyadukaṃ, evaṃ kātabbaṃ ninnānākaraṇaṃ.)",
  "patthana2.9:84.1": "Parāmaṭṭhadukaṃ niṭṭhitaṃ.",
  "patthana2.9:85.0.1": "2.9.3. Paccayavāra",
  "patthana2.9:85.0.2": "2.9.3.1. Paṭiccavāra",
  "patthana2.9:85.0.3": "2.9.3.1.1. Paccayānuloma",
  "patthana2.9:85.0.4": "Vibhaṅgavāra",
  "patthana2.9:85.0.5": "Hetu",
  "patthana2.9:85.1": "Parāmāsasampayuttaṃ dhammaṃ paṭicca parāmāsasampayutto dhammo uppajjati hetupaccayā—parāmāsasampayuttaṃ ekaṃ khandhaṃ paṭicca tayo khandhā …pe… dve khandhe …pe…. (1)",
  "patthana2.9:86.1": "Parāmāsasampayuttaṃ dhammaṃ paṭicca parāmāsavippayutto dhammo uppajjati hetupaccayā—parāmāsasampayutte khandhe paṭicca cittasamuṭṭhānaṃ rūpaṃ. (2)",
  "patthana2.9:87.1": "Parāmāsasampayuttaṃ dhammaṃ paṭicca parāmāsasampayutto ca parāmāsavippayutto ca dhammā uppajjanti hetupaccayā—parāmāsasampayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe…. (3)",
  "patthana2.9:88.1": "Parāmāsavippayuttaṃ dhammaṃ paṭicca parāmāsavippayutto dhammo uppajjati hetupaccayā—parāmāsavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… khandhe paṭicca vatthu, vatthuṃ paṭicca khandhā, ekaṃ mahābhūtaṃ …pe…. (1)",
  "patthana2.9:89.1": "Parāmāsasampayuttañca parāmāsavippayuttañca dhammaṃ paṭicca parāmāsavippayutto dhammo uppajjati hetupaccayā—parāmāsasampayutte khandhe ca mahābhūte ca paṭicca cittasamuṭṭhānaṃ rūpaṃ. (Saṃkhittaṃ.) (1)",
  "patthana2.9:90.0.1": "Saṅkhyāvāra",
  "patthana2.9:90.0.2": "Suddha",
  "patthana2.9:90.1": "Hetuyā pañca, ārammaṇe dve, adhipatiyā pañca, anantare dve, samanantare dve, sahajāte pañca, aññamaññe dve, nissaye pañca, upanissaye dve, purejāte dve, āsevane dve, kamme pañca, vipāke ekaṃ, āhāre pañca …pe… magge pañca, sampayutte dve, vippayutte pañca, atthiyā pañca, natthiyā dve, vigate dve, avigate pañca.",
  "patthana2.9:91.1": "Anulomaṃ.",
  "patthana2.9:92.0.1": "2.9.3.1.2. Paccayapaccanīya",
  "patthana2.9:92.0.2": "Vibhaṅgavāra",
  "patthana2.9:92.1": "Parāmāsavippayuttaṃ dhammaṃ paṭicca parāmāsavippayutto dhammo uppajjati nahetupaccayā—ahetukaṃ parāmāsavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)",
  "patthana2.9:93.0": "Naārammaṇa",
  "patthana2.9:93.1": "Parāmāsasampayuttaṃ dhammaṃ paṭicca parāmāsavippayutto dhammo uppajjati naārammaṇapaccayā—parāmāsasampayutte khandhe paṭicca cittasamuṭṭhānaṃ rūpaṃ. (Saṃkhittaṃ.) (1)",
  "patthana2.9:94.1": "Parāmāsavippayuttaṃ dhammaṃ paṭicca parāmāsavippayutto dhammo uppajjati naārammaṇapaccayā—parāmāsavippayutte khandhe paṭicca cittasamuṭṭhānaṃ rūpaṃ. (Yāva asaññasattā.) (1)",
  "patthana2.9:95.1": "Parāmāsasampayuttañca parāmāsavippayuttañca dhammaṃ paṭicca parāmāsavippayutto dhammo uppajjati naārammaṇapaccayā—parāmāsasampayutte khandhe ca mahābhūte ca paṭicca cittasamuṭṭhānaṃ rūpaṃ. (Saṃkhittaṃ.) (1)",
  "patthana2.9:96.0.1": "Saṅkhyāvāra",
  "patthana2.9:96.0.2": "Suddha",
  "patthana2.9:96.1": "Nahetuyā ekaṃ, naārammaṇe tīṇi, naadhipatiyā pañca, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte cattāri, napacchājāte pañca, naāsevane pañca, nakamme dve, navipāke pañca, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte dve, nonatthiyā tīṇi, novigate tīṇi.",
  "patthana2.9:97.0": "2.9.3.1.3. Paccayānulomapaccanīya",
  "patthana2.9:97.1": "Hetupaccayā naārammaṇe tīṇi, naadhipatiyā pañca. (Evaṃ gaṇetabbaṃ.)",
  "patthana2.9:98.0": "2.9.3.1.4. Paccayapaccanīyānuloma",
  "patthana2.9:98.1": "Nahetupaccayā ārammaṇe ekaṃ (saṃkhittaṃ), avigate ekaṃ.",
  "patthana2.9:99.0": "2.9.3.2. Sahajātavāra",
  "patthana2.9:99.1": "Sahajātavāropi paṭiccavārasadiso.",
  "patthana2.9:100.0.1": "2.9.3.3. Paccayavāra",
  "patthana2.9:100.0.2": "2.9.3.3.1. Paccayānuloma",
  "patthana2.9:100.0.3": "Vibhaṅgavāra",
  "patthana2.9:100.0.4": "Hetu",
  "patthana2.9:100.1": "Parāmāsasampayuttaṃ dhammaṃ paccayā parāmāsasampayutto dhammo uppajjati hetupaccayā … tīṇi. (Paṭiccavārasadiso.)",
  "patthana2.9:101.1": "Parāmāsavippayuttaṃ dhammaṃ paccayā parāmāsavippayutto dhammo uppajjati hetupaccayā—parāmāsavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe… (yāva ajjhattikā mahābhūtā) vatthuṃ paccayā parāmāsavippayuttā khandhā. (1)",
  "patthana2.9:102.1": "Parāmāsavippayuttaṃ dhammaṃ paccayā parāmāsasampayutto dhammo uppajjati hetupaccayā—vatthuṃ paccayā parāmāsasampayuttakā khandhā. (2)",
  "patthana2.9:103.1": "Parāmāsavippayuttaṃ dhammaṃ paccayā parāmāsasampayutto ca parāmāsavippayutto ca dhammā uppajjanti hetupaccayā—vatthuṃ paccayā parāmāsasampayuttakā khandhā, mahābhūte paccayā cittasamuṭṭhānaṃ rūpaṃ. (3)",
  "patthana2.9:104.1": "Parāmāsasampayuttañca parāmāsavippayuttañca dhammaṃ paccayā parāmāsasampayutto dhammo uppajjati hetupaccayā—parāmāsasampayuttaṃ ekaṃ khandhañca vatthuñca paccayā tayo khandhā …pe… dve khandhe …pe…. (1)",
  "patthana2.9:105.1": "Parāmāsasampayuttañca parāmāsavippayuttañca dhammaṃ paccayā parāmāsavippayutto dhammo uppajjati hetupaccayā—parāmāsasampayutte khandhe ca mahābhūte ca paccayā cittasamuṭṭhānaṃ rūpaṃ. (2)",
  "patthana2.9:106.1": "Parāmāsasampayuttañca parāmāsavippayuttañca dhammaṃ paccayā parāmāsasampayutto ca parāmāsavippayutto ca dhammā uppajjanti hetupaccayā—parāmāsasampayuttaṃ ekaṃ khandhañca vatthuñca paccayā tayo khandhā …pe… dve khandhe …pe… parāmāsasampayutte khandhe ca mahābhūte ca paccayā cittasamuṭṭhānaṃ rūpaṃ. (Saṃkhittaṃ.) (3)",
  "patthana2.9:107.0.1": "Saṅkhyāvāra",
  "patthana2.9:107.0.2": "Suddha",
  "patthana2.9:107.1": "Hetuyā nava, ārammaṇe cattāri, adhipatiyā nava, anantare cattāri, samanantare cattāri, sahajāte nava, aññamaññe cattāri, nissaye nava, upanissaye cattāri, purejāte cattāri, āsevane cattāri, kamme nava, vipāke ekaṃ, āhāre nava …pe… avigate nava.",
  "patthana2.9:108.1": "Anulomaṃ.",
  "patthana2.9:109.0.1": "2.9.3.3.2. Paccayapaccanīya",
  "patthana2.9:109.0.2": "Vibhaṅgavāra",
  "patthana2.9:109.1": "Parāmāsavippayuttaṃ dhammaṃ paccayā parāmāsavippayutto dhammo uppajjati nahetupaccayā—ahetukaṃ parāmāsavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ …pe… dve khandhe …pe… ahetukapaṭisandhikkhaṇe …pe… (yāva asaññasattā) cakkhāyatanaṃ paccayā cakkhuviññāṇaṃ …pe… kāyāyatanaṃ paccayā kāyaviññāṇaṃ, vatthuṃ paccayā ahetukaparāmāsavippayuttā khandhā; vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho.",
  "patthana2.9:110.0.1": "Saṅkhyāvāra",
  "patthana2.9:110.0.2": "Suddha",
  "patthana2.9:110.1": "Nahetuyā ekaṃ, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte cattāri, napacchājāte nava, naāsevane nava, nakamme cattāri, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte dve, nonatthiyā tīṇi, novigate tīṇi.",
  "patthana2.9:111.0": "2.9.3.3.3. Paccayānulomapaccanīya",
  "patthana2.9:111.1": "Hetupaccayā naārammaṇe tīṇi, naadhipatiyā nava. (Evaṃ gaṇetabbaṃ.)",
  "patthana2.9:112.0": "2.9.3.3.4. Paccayapaccanīyānuloma",
  "patthana2.9:112.1": "Nahetupaccayā ārammaṇe ekaṃ …pe… avigate ekaṃ.",
  "patthana2.9:113.0": "2.9.3.4. Nissayavāra",
  "patthana2.9:113.1": "Nissayavāro paccayavārasadiso.",
  "patthana2.9:114.0.1": "2.9.3.5. Saṃsaṭṭhavāra",
  "patthana2.9:114.0.2": "2.9.3.5.1–4 Paccayānulomādi",
  "patthana2.9:114.1": "Parāmāsasampayuttaṃ dhammaṃ saṃsaṭṭho parāmāsasampayutto dhammo uppajjati hetupaccayā. (Saṃkhittaṃ.)",
  "patthana2.9:115.0.1": "Saṅkhyāvāra",
  "patthana2.9:115.0.2": "Suddha",
  "patthana2.9:115.1": "Hetuyā dve (sabbattha dve), vipāke ekaṃ …pe… avigate dve. Nahetuyā ekaṃ, naadhipatiyā dve, napurejāte dve, napacchājāte dve, naāsevane dve, nakamme dve, navipāke dve, najhāne ekaṃ, namagge ekaṃ, navippayutte dve.",
  "patthana2.9:116.0": "2.9.3.6. Sampayuttavāra",
  "patthana2.9:116.1": "Evaṃ itare dve gaṇanāpi sampayuttavāropi kātabbo.",
  "patthana2.9:117.0.1": "2.9.3.7. Pañhāvāra",
  "patthana2.9:117.0.2": "2.9.3.7.1. Paccayānuloma",
  "patthana2.9:117.0.3": "Vibhaṅgavāra",
  "patthana2.9:117.0.4": "Hetu",
  "patthana2.9:117.1": "Parāmāsasampayutto dhammo parāmāsasampayuttassa dhammassa hetupaccayena paccayo—parāmāsasampayuttā hetū sampayuttakānaṃ khandhānaṃ hetupaccayena paccayo. (Mūlaṃ kātabbaṃ.) Parāmāsasampayuttā hetū cittasamuṭṭhānānaṃ rūpānaṃ hetupaccayena paccayo. (Mūlaṃ kātabbaṃ.) Parāmāsasampayuttā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)",
  "patthana2.9:118.1": "Parāmāsavippayutto dhammo parāmāsavippayuttassa dhammassa hetupaccayena paccayo—parāmāsavippayuttā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe …pe…. (1)",
  "patthana2.9:119.0": "Ārammaṇa",
  "patthana2.9:119.1": "Parāmāsasampayutto dhammo parāmāsasampayuttassa dhammassa ārammaṇapaccayena paccayo—rāgaṃ assādeti abhinandati, taṃ ārabbha parāmāsasampayutto rāgo uppajjati; parāmāsasampayutte khandhe assādeti abhinandati, taṃ ārabbha parāmāsasampayutto rāgo uppajjati. (1)",
  "patthana2.9:120.1": "Parāmāsasampayutto dhammo parāmāsavippayuttassa dhammassa ārammaṇapaccayena paccayo—ariyā parāmāsasampayutte pahīne kilese paccavekkhanti, pubbe samudāciṇṇe kilese jānanti, parāmāsasampayutte khandhe aniccato …pe… vipassati, assādeti abhinandati, taṃ ārabbha parāmāsavippayutto rāgo …pe… vicikicchā …pe… uddhaccaṃ …pe… domanassaṃ uppajjati; cetopariyañāṇena parāmāsasampayuttacittasamaṅgissa cittaṃ jānāti, parāmāsasampayuttā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)",
  "patthana2.9:121.1": "Parāmāsavippayutto dhammo parāmāsavippayuttassa dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ katvā taṃ paccavekkhati, assādeti abhinandati, taṃ ārabbha parāmāsavippayutto rāgo …pe… vicikicchā …pe… uddhaccaṃ …pe… domanassaṃ uppajjati; pubbe suciṇṇāni …pe… jhānā …pe… ariyā maggā vuṭṭhahitvā maggaṃ paccavekkhanti, phalaṃ …pe… nibbānaṃ …pe… nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā parāmāsavippayutte pahīne kilese …pe… vikkhambhite kilese …pe… pubbe …pe… cakkhuṃ …pe… vatthuṃ parāmāsavippayutte khandhe aniccato …pe… vipassati, assādeti abhinandati, taṃ ārabbha parāmāsavippayutto rāgo …pe… vicikicchā …pe… uddhaccaṃ …pe… domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena parāmāsavippayuttacittasamaṅgissa cittaṃ jānāti, ākāsānañcāyatanaṃ viññāṇañcāyatanassa …pe… ākiñcaññāyatanaṃ nevasaññānāsaññāyatanassa …pe… rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa …pe… parāmāsavippayuttā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)",
  "patthana2.9:122.1": "Parāmāsavippayutto dhammo parāmāsasampayuttassa dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ parāmāsavippayutte khandhe assādeti abhinandati. Taṃ ārabbha parāmāsasampayutto rāgo uppajjati. (2)",
  "patthana2.9:123.0": "Adhipati",
  "patthana2.9:123.1": "Parāmāsasampayutto dhammo parāmāsasampayuttassa dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—rāgaṃ garuṃ katvā assādeti abhinandati, taṃ garuṃ katvā parāmāsasampayutto rāgo uppajjati, parāmāsasampayutte khandhe garuṃ katvā assādeti abhinandati, taṃ garuṃ katvā parāmāsasampayutto rāgo uppajjati. **Sahajātādhipati**—parāmāsasampayuttādhipati sampayuttakānaṃ khandhānaṃ adhipatipaccayena paccayo. (1)",
  "patthana2.9:124.1": "Parāmāsasampayutto dhammo parāmāsavippayuttassa dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—parāmāsasampayutte khandhe garuṃ katvā assādeti abhinandati, taṃ garuṃ katvā parāmāsavippayutto rāgo uppajjati. **Sahajātādhipati**—parāmāsasampayuttādhipati cittasamuṭṭhānānaṃ rūpānaṃ adhipatipaccayena paccayo. (2)",
  "patthana2.9:125.1": "Parāmāsasampayutto dhammo parāmāsasampayuttassa ca parāmāsavippayuttassa ca dhammassa adhipatipaccayena paccayo. **Sahajātādhipati**—parāmāsasampayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)",
  "patthana2.9:126.1": "Parāmāsavippayutto dhammo parāmāsavippayuttassa dhammassa adhipatipaccayena paccayo—ārammaṇādhipati, sahajātādhipati. **Ārammaṇādhipati**—dānaṃ …pe… sīlaṃ …pe… uposathakammaṃ katvā taṃ garuṃ katvā paccavekkhati, assādeti abhinandati, taṃ garuṃ katvā parāmāsavippayutto rāgo uppajjati, pubbe …pe… jhānā …pe… ariyā maggā vuṭṭhahitvā maggaṃ garuṃ katvā …pe… phalaṃ …pe… nibbānaṃ …pe… nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ …pe… vatthuṃ parāmāsavippayutte khandhe garuṃ katvā assādeti abhinandati, taṃ garuṃ katvā parāmāsavippayutto rāgo uppajjati. **Sahajātādhipati**—parāmāsavippayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)",
  "patthana2.9:127.1": "Parāmāsavippayutto dhammo parāmāsasampayuttassa dhammassa adhipatipaccayena paccayo. **Ārammaṇādhipati**—dānaṃ …pe… sīlaṃ …pe… uposathakammaṃ katvā taṃ garuṃ katvā assādeti abhinandati, taṃ garuṃ katvā parāmāsasampayutto rāgo uppajjati, pubbe …pe… jhānā …pe… cakkhuṃ …pe… vatthuṃ parāmāsavippayutte khandhe garuṃ katvā assādeti abhinandati, taṃ garuṃ katvā parāmāsasampayutto rāgo uppajjati. (2)",
  "patthana2.9:128.0": "Anantara-samanantara",
  "patthana2.9:128.1": "Parāmāsasampayutto dhammo parāmāsasampayuttassa dhammassa anantarapaccayena paccayo—purimā purimā parāmāsasampayuttā khandhā pacchimānaṃ pacchimānaṃ parāmāsasampayuttakānaṃ khandhānaṃ anantarapaccayena paccayo. (1)",
  "patthana2.9:129.1": "Parāmāsasampayutto dhammo parāmāsavippayuttassa dhammassa anantarapaccayena paccayo—parāmāsasampayuttā khandhā vuṭṭhānassa anantarapaccayena paccayo. (2)",
  "patthana2.9:130.1": "Parāmāsavippayutto dhammo parāmāsavippayuttassa dhammassa anantarapaccayena paccayo—purimā purimā parāmāsavippayuttā khandhā pacchimānaṃ pacchimānaṃ parāmāsavippayuttānaṃ khandhānaṃ anantarapaccayena paccayo; anulomaṃ …pe… phalasamāpattiyā anantarapaccayena paccayo. (1)",
  "patthana2.9:131.1": "Parāmāsavippayutto dhammo parāmāsasampayuttassa dhammassa anantarapaccayena paccayo—āvajjanā parāmāsasampayuttakānaṃ khandhānaṃ anantarapaccayena paccayo … samanantarapaccayena paccayo. (2)",
  "patthana2.9:132.0": "Sahajātādi",
  "patthana2.9:132.1": "Parāmāsasampayutto dhammo parāmāsasampayuttassa dhammassa sahajātapaccayena paccayo … pañca … aññamaññapaccayena paccayo … dve … nissayapaccayena paccayo … satta.",
  "patthana2.9:133.0": "Upanissaya",
  "patthana2.9:133.1": "Parāmāsasampayutto dhammo parāmāsasampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—parāmāsasampayutto rāgo … moho … patthanā parāmāsasampayuttassa rāgassa … mohassa … patthanāya upanissayapaccayena paccayo. (1)",
  "patthana2.9:134.1": "Parāmāsasampayutto dhammo parāmāsavippayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—parāmāsasampayuttaṃ rāgaṃ upanissāya dānaṃ deti …pe… samāpattiṃ uppādeti, mānaṃ jappeti; parāmāsasampayuttaṃ mohaṃ … patthanaṃ upanissāya dānaṃ deti …pe… samāpattiṃ uppādeti, mānaṃ jappeti, pāṇaṃ hanati …pe… saṃghaṃ bhindati; parāmāsasampayutto rāgo … moho … patthanā saddhāya …pe… paññāya, rāgassa … dosassa … mohassa … mānassa … patthanāya … kāyikassa sukhassa …pe… phalasamāpattiyā upanissayapaccayena paccayo. (2)",
  "patthana2.9:135.1": "Parāmāsavippayutto dhammo parāmāsavippayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya dānaṃ deti …pe… samāpattiṃ uppādeti, mānaṃ jappeti; sīlaṃ …pe… paññaṃ, rāgaṃ …pe… mānaṃ …pe… patthanaṃ upanissāya dānaṃ deti …pe… samāpattiṃ uppādeti, pāṇaṃ hanati …pe… saṃghaṃ bhindati; kāyikaṃ sukhaṃ …pe… senāsanaṃ upanissāya dānaṃ deti …pe… saṃghaṃ bhindati; saddhā …pe… paññā, rāgo …pe… māno … patthanā … kāyikaṃ sukhaṃ …pe… senāsanaṃ saddhāya …pe… paññāya, rāgassa …pe… mānassa … patthanāya … kāyikassa sukhassa …pe… phalasamāpattiyā upanissayapaccayena paccayo. (1)",
  "patthana2.9:136.1": "Parāmāsavippayutto dhammo parāmāsasampayuttassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. **Pakatūpanissayo**—saddhaṃ upanissāya parāmāsasampayutto rāgo uppajjati; sīlaṃ …pe… senāsanaṃ upanissāya parāmāsasampayutto rāgo uppajjati; saddhā …pe… senāsanaṃ parāmāsasampayuttassa rāgassa …pe… patthanāya upanissayapaccayena paccayo. (2)",
  "patthana2.9:137.0": "Purejāta",
  "patthana2.9:137.1": "Parāmāsavippayutto dhammo parāmāsavippayuttassa dhammassa purejātapaccayena paccayo—ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ aniccato …pe… vipassati, assādeti abhinandati, taṃ ārabbha parāmāsavippayutto rāgo …pe… vicikicchā …pe… uddhaccaṃ …pe… domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa …pe… phoṭṭhabbāyatanaṃ kāyaviññāṇassa purejātapaccayena paccayo. **Vatthupurejātaṃ**—cakkhāyatanaṃ cakkhuviññāṇassa …pe… kāyāyatanaṃ kāyaviññāṇassa …pe… vatthu parāmāsavippayuttānaṃ khandhānaṃ purejātapaccayena paccayo. (1)",
  "patthana2.9:138.1": "Parāmāsavippayutto dhammo parāmāsasampayuttassa dhammassa purejātapaccayena paccayo—ārammaṇapurejātaṃ, vatthupurejātaṃ. **Ārammaṇapurejātaṃ**—cakkhuṃ …pe… vatthuṃ assādeti abhinandati, taṃ ārabbha parāmāsasampayutto rāgo uppajjati. **Vatthupurejātaṃ**—vatthu parāmāsasampayuttakānaṃ khandhānaṃ purejātapaccayena paccayo. (2)",
  "patthana2.9:139.0": "Pacchājātāsevana",
  "patthana2.9:139.1": "Parāmāsasampayutto dhammo parāmāsavippayuttassa dhammassa pacchājātapaccayena paccayo. (Saṃkhittaṃ.) (1)",
  "patthana2.9:140.1": "Parāmāsavippayutto dhammo parāmāsavippayuttassa dhammassa pacchājātapaccayena paccayo. (Saṃkhittaṃ.) (1)",
  "patthana2.9:141.1": "Parāmāsasampayutto dhammo parāmāsasampayuttassa dhammassa āsevanapaccayena paccayo … dve.",
  "patthana2.9:142.0": "Kammādi",
  "patthana2.9:142.1": "Parāmāsasampayutto dhammo parāmāsasampayuttassa dhammassa kammapaccayena paccayo—parāmāsasampayuttā cetanā sampayuttakānaṃ khandhānaṃ kammapaccayena paccayo. (1)",
  "patthana2.9:143.1": "Parāmāsasampayutto dhammo parāmāsavippayuttassa dhammassa kammapaccayena paccayo—sahajātā, nānākkhaṇikā. **Sahajātā**—parāmāsasampayuttā cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—parāmāsasampayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (Mūlaṃ kātabbaṃ.) Parāmāsasampayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)",
  "patthana2.9:144.1": "Parāmāsavippayutto dhammo parāmāsavippayuttassa dhammassa kammapaccayena paccayo—sahajātā, nānākkhaṇikā. **Sahajātā**—parāmāsavippayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe …pe…. **Nānākkhaṇikā**—parāmāsavippayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)",
  "patthana2.9:145.1": "Vipākapaccayena paccayo … ekaṃ, āhārapaccayena paccayo … cattāri, indriyapaccayena paccayo … cattāri, jhānapaccayena paccayo … cattāri, maggapaccayena paccayo … cattāri, sampayuttapaccayena paccayo … dve.",
  "patthana2.9:146.0": "Vippayutta",
  "patthana2.9:146.1": "Parāmāsasampayutto dhammo parāmāsavippayuttassa dhammassa vippayuttapaccayena paccayo—sahajātaṃ, pacchājātaṃ. (Saṃkhittaṃ.) (1)",
  "patthana2.9:147.1": "Parāmāsavippayutto dhammo parāmāsavippayuttassa dhammassa vippayuttapaccayena paccayo—sahajātaṃ, purejātaṃ, pacchājātaṃ. (Saṃkhittaṃ.) (1)",
  "patthana2.9:148.1": "Parāmāsavippayutto dhammo parāmāsasampayuttassa dhammassa vippayuttapaccayena paccayo. **Purejātaṃ**—vatthu parāmāsasampayuttakānaṃ khandhānaṃ vippayuttapaccayena paccayo. (1)",
  "patthana2.9:149.0": "Atthi",
  "patthana2.9:149.1": "Parāmāsasampayutto dhammo parāmāsasampayuttassa dhammassa atthipaccayena paccayo—parāmāsasampayutto eko khandho tiṇṇannaṃ khandhānaṃ atthipaccayena paccayo …pe… dve khandhā …pe…. (1)",
  "patthana2.9:150.1": "Parāmāsasampayutto dhammo parāmāsavippayuttassa dhammassa atthipaccayena paccayo—parāmāsasampayuttā khandhā cittasamuṭṭhānānaṃ rūpānaṃ atthipaccayena paccayo. (Mūlaṃ kātabbaṃ.) (2)",
  "patthana2.9:151.1": "Parāmāsasampayutto dhammo parāmāsasampayuttassa ca parāmāsavippayuttassa ca dhammassa atthipaccayena paccayo—parāmāsasampayutto eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo …pe… dve khandhā …pe…. (3)",
  "patthana2.9:152.1": "Parāmāsavippayutto dhammo parāmāsavippayuttassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)",
  "patthana2.9:153.1": "Parāmāsavippayutto dhammo parāmāsasampayuttassa dhammassa atthipaccayena paccayo. **Purejātaṃ**—cakkhuṃ …pe… vatthuṃ assādeti abhinandati, taṃ ārabbha parāmāsasampayutto rāgo uppajjati, vatthu parāmāsasampayuttakānaṃ khandhānaṃ atthipaccayena paccayo. (2)",
  "patthana2.9:154.1": "Parāmāsasampayutto ca parāmāsavippayutto ca dhammā parāmāsasampayuttassa dhammassa atthipaccayena paccayo—sahajātaṃ, purejātaṃ. **Sahajāto**—parāmāsasampayutto eko khandho ca vatthu ca tiṇṇannaṃ khandhānaṃ atthipaccayena paccayo …pe… dve khandhā ca …pe…. (1)",
  "patthana2.9:155.1": "Parāmāsasampayutto ca parāmāsavippayutto ca dhammā parāmāsavippayuttassa dhammassa atthipaccayena paccayo—sahajātaṃ, pacchājātaṃ, āhāraṃ, indriyaṃ. **Sahajātā**—parāmāsasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. **Pacchājātā**—parāmāsasampayuttā khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—parāmāsasampayuttā khandhā ca rūpajīvitindriyañca kaṭattārūpānaṃ atthipaccayena paccayo. (2)",
  "patthana2.9:156.0.1": "Saṅkhyāvāra",
  "patthana2.9:156.0.2": "Suddha",
  "patthana2.9:156.1": "Hetuyā cattāri, ārammaṇe cattāri, adhipatiyā pañca, anantare cattāri, samanantare cattāri, sahajāte pañca, aññamaññe dve, nissaye satta, upanissaye cattāri, purejāte dve, pacchājāte dve, āsevane dve, kamme cattāri, vipāke ekaṃ, āhāre cattāri, indriye cattāri, jhāne cattāri, magge cattāri, sampayutte dve, vippayutte tīṇi, atthiyā satta, natthiyā cattāri, vigate cattāri, avigate satta.",
  "patthana2.9:157.1": "Anulomaṃ.",
  "patthana2.9:158.0": "Paccanīyuddhāra",
  "patthana2.9:158.1": "Parāmāsasampayutto dhammo parāmāsasampayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)",
  "patthana2.9:159.1": "Parāmāsasampayutto dhammo parāmāsavippayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo … kammapaccayena paccayo. (2)",
  "patthana2.9:160.1": "Parāmāsasampayutto dhammo parāmāsasampayuttassa ca parāmāsavippayuttassa ca dhammassa sahajātapaccayena paccayo. (3)",
  "patthana2.9:161.1": "Parāmāsavippayutto dhammo parāmāsavippayuttassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … kammapaccayena paccayo … āhārapaccayena paccayo … indriyapaccayena paccayo. (1)",
  "patthana2.9:162.1": "Parāmāsavippayutto dhammo parāmāsasampayuttassa dhammassa ārammaṇapaccayena paccayo … upanissayapaccayena paccayo … purejātapaccayena paccayo. (2)",
  "patthana2.9:163.1": "Parāmāsasampayutto ca parāmāsavippayutto ca dhammā parāmāsasampayuttassa dhammassa sahajātaṃ, purejātaṃ. (1)",
  "patthana2.9:164.1": "Parāmāsasampayutto ca parāmāsavippayutto ca dhammā parāmāsavippayuttassa dhammassa sahajātaṃ, pacchājātaṃ, āhāraṃ, indriyaṃ. (2)",
  "patthana2.9:165.0.1": "2.9.3.7.2. Paccayapaccanīya",
  "patthana2.9:165.0.2": "Saṅkhyāvāra",
  "patthana2.9:165.0.3": "Suddha",
  "patthana2.9:165.1": "Nahetuyā satta, naārammaṇe satta, naadhipatiyā satta, naanantare satta, nasamanantare satta, nasahajāte pañca, naaññamaññe pañca, nanissaye pañca, naupanissaye satta, napurejāte cha, napacchājāte satta (sabbattha satta), namagge satta, nasampayutte pañca, navippayutte cattāri, noatthiyā cattāri, nonatthiyā satta, novigate satta, noavigate cattāri.",
  "patthana2.9:166.0.1": "2.9.3.7.3. Paccayānulomapaccanīya",
  "patthana2.9:166.0.2": "Hetuduka",
  "patthana2.9:166.1": "Hetupaccayā naārammaṇe cattāri, naadhipatiyā cattāri, naanantare cattāri, nasamanantare cattāri, naaññamaññe dve, naupanissaye cattāri (sabbattha cattāri), namagge cattāri, nasampayutte dve, navippayutte dve, nonatthiyā cattāri, novigate cattāri.",
  "patthana2.9:167.0": "2.9.3.7.4. Paccayapaccanīyānuloma",
  "patthana2.9:167.1": "Nahetupaccayā ārammaṇe cattāri, adhipatiyā pañca (anulomamātikā kātabbā) …pe… avigate satta.",
  "patthana2.9:168.1": "Parāmāsasampayuttadukaṃ niṭṭhitaṃ.",
  "patthana2.9:169.0.1": "2.9.4. Parāmāsaparāmaṭṭhaduka",
  "patthana2.9:169.0.2": "2.9.4.1. Paṭiccavāra",
  "patthana2.9:169.0.3": "2.9.4.1.1–4. Paccayānulomādi",
  "patthana2.9:169.0.4": "Vibhaṅgavāra",
  "patthana2.9:169.0.5": "Hetu",
  "patthana2.9:169.1": "Parāmāsañceva parāmaṭṭhañca dhammaṃ paṭicca parāmaṭṭho ceva no ca parāmāso dhammo uppajjati hetupaccayā—parāmāsaṃ paṭicca sampayuttakā khandhā cittasamuṭṭhānañca rūpaṃ. (1)",
  "patthana2.9:170.1": "Parāmaṭṭhañceva no ca parāmāsaṃ dhammaṃ paṭicca parāmaṭṭho ceva no ca parāmāso dhammo uppajjati hetupaccayā—parāmaṭṭhañceva no ca parāmāsaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe… paṭisandhikkhaṇe …pe…. (Yāva ajjhattikā mahābhūtā.) (1)",
  "patthana2.9:171.1": "Parāmaṭṭhañceva no ca parāmāsaṃ dhammaṃ paṭicca parāmāso ceva parāmaṭṭho ca dhammo uppajjati hetupaccayā—parāmaṭṭhe ceva no ca parāmāse khandhe paṭicca parāmāso. (2)",
  "patthana2.9:172.1": "Parāmaṭṭhañceva no ca parāmāsaṃ dhammaṃ paṭicca parāmāso ceva parāmaṭṭho ca parāmaṭṭho ceva no ca parāmāso ca dhammā uppajjanti hetupaccayā— parāmaṭṭhañceva no ca parāmāsaṃ ekaṃ khandhaṃ paṭicca tayo khandhā parāmāso ca cittasamuṭṭhānañca rūpaṃ …pe… dve khandhe …pe…. (3)",
  "patthana2.9:173.1": "Parāmāsañceva parāmaṭṭhañca parāmaṭṭhañceva no ca parāmāsañca dhammaṃ paṭicca parāmaṭṭho ceva no ca parāmāso dhammo uppajjati hetupaccayā—parāmaṭṭhañceva no ca parāmāsaṃ ekaṃ khandhañca parāmāsañca paṭicca tayo khandhā cittasamuṭṭhānañca rūpaṃ …pe… dve khandhe ca …pe… (Saṃkhittaṃ.)",
  "patthana2.9:174.0": "2.9.4.2–6. Sahajāta-paccaya-nissaya-saṃsaṭṭha-sampayuttavāra",
  "patthana2.9:174.1": "Sabbe vārā yathā parāmāsadukaṃ evaṃ kātabbaṃ ninnānākaraṇaṃ.",
  "patthana2.9:175.0.1": "2.9.4.7. Pañhāvāra",
  "patthana2.9:175.0.2": "2.9.4.7.1–4. Paccayānulomādi",
  "patthana2.9:175.0.3": "Vibhaṅgavāra",
  "patthana2.9:175.0.4": "Hetu",
  "patthana2.9:175.1": "Parāmaṭṭho ceva no ca parāmāso dhammo parāmaṭṭhassa ceva no ca parāmāsassa dhammassa hetupaccayena paccayo—parāmaṭṭhā ceva no ca parāmāsā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe …pe…. (1)",
  "patthana2.9:176.1": "Parāmaṭṭho ceva no ca parāmāso dhammo parāmāsassa ceva parāmaṭṭhassa ca dhammassa hetupaccayena paccayo—parāmaṭṭhā ceva no ca parāmāsā hetū parāmāsassa hetupaccayena paccayo. (2)",
  "patthana2.9:177.1": "Parāmaṭṭho ceva no ca parāmāso dhammo parāmāsassa ceva parāmaṭṭhassa ca parāmaṭṭhassa ceva no ca parāmāsassa ca dhammassa hetupaccayena paccayo— parāmaṭṭhā ceva no ca parāmāsā hetū sampayuttakānaṃ khandhānaṃ parāmāsassa ca cittasamuṭṭhānānañca rūpānaṃ hetupaccayena paccayo. (3)",
  "patthana2.9:178.0": "Ārammaṇa",
  "patthana2.9:178.1": "Parāmāso ceva parāmaṭṭho ca dhammo parāmāsassa ceva parāmaṭṭhassa ca dhammassa ārammaṇapaccayena paccayo … tīṇi. (Ārabbha kātabbāni parāmāsadukasadisaṃ.)",
  "patthana2.9:179.1": "Parāmaṭṭho ceva no ca parāmāso dhammo parāmaṭṭhassa ceva no ca parāmāsassa dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ katvā taṃ paccavekkhati, assādeti abhinandati, taṃ ārabbha rāgo …pe… vicikicchā, uddhaccaṃ, domanassaṃ uppajjati, pubbe …pe… jhānā …pe… ariyā gotrabhuṃ paccavekkhanti, vodānaṃ paccavekkhanti, pahīne kilese …pe… vikkhambhite kilese …pe… pubbe …pe… cakkhuṃ …pe… vatthuṃ parāmaṭṭhe ceva no ca parāmāse khandhe aniccato …pe… domanassaṃ uppajjati. Dibbena cakkhunā rūpaṃ passati. (Yāva āvajjanā sabbaṃ kātabbaṃ.) (1)",
  "patthana2.9:180.1": "Parāmaṭṭho ceva no ca parāmāso dhammo parāmāsassa ceva parāmaṭṭhassa ca dhammassa ārammaṇapaccayena paccayo—dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ parāmaṭṭhe ceva no ca parāmāse khandhe assādeti abhinandati, taṃ ārabbha diṭṭhi uppajjati. (2)",
  "patthana2.9:181.1": "Parāmaṭṭho ceva no ca parāmāso dhammo parāmāsassa ceva parāmaṭṭhassa ca parāmaṭṭhassa ceva no ca parāmāsassa ca dhammassa ārammaṇapaccayena paccayo— dānaṃ …pe… sīlaṃ …pe… uposathakammaṃ …pe… pubbe …pe… jhānā …pe… cakkhuṃ …pe… vatthuṃ parāmaṭṭhe ceva no ca parāmāse khandhe assādeti abhinandati, taṃ ārabbha parāmāso ca sampayuttakā ca khandhā uppajjanti. (3)",
  "patthana2.9:182.1": "(Evaṃ itarepi tīṇi ārabbha kātabbāni. Imaṃ dukaṃ parāmāsadukasadisaṃ. Lokuttaraṃ yahiṃ na labbhati tahiṃ na kātabbaṃ.)",
  "patthana2.9:183.1": "Parāmāsaparāmaṭṭhadukaṃ niṭṭhitaṃ.",
  "patthana2.9:184.0.1": "2.9.5. Parāmāsavippayuttaparāmaṭṭhaduka",
  "patthana2.9:184.0.2": "2.9.5.1-7. Paṭiccādivāra",
  "patthana2.9:184.0.3": "2.9.5.1.1-4. Paccayānulomādi",
  "patthana2.9:184.0.4": "Vibhaṅgavāra",
  "patthana2.9:184.0.5": "Hetu",
  "patthana2.9:184.1": "Parāmāsavippayuttaṃ parāmaṭṭhaṃ dhammaṃ paṭicca parāmāsavippayutto parāmaṭṭho dhammo uppajjati hetupaccayā—parāmāsavippayuttaṃ parāmaṭṭhaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe… dve khandhe …pe….",
  "patthana2.9:185.1": "Parāmāsavippayuttaṃ aparāmaṭṭhaṃ dhammaṃ paṭicca parāmāsavippayutto aparāmaṭṭho dhammo uppajjati hetupaccayā. (Saṃkhittaṃ.)",
  "patthana2.9:186.1": "(Yathā cūḷantaraduke lokiyadukaṃ, evaṃ kātabbaṃ ninnānākaraṇaṃ.)",
  "patthana2.9:187.1": "Parāmāsavippayuttaparāmaṭṭhadukaṃ niṭṭhitaṃ.",
  "patthana2.9:188.1": "Parāmāsagocchakaṃ niṭṭhitaṃ."
}